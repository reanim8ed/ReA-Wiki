---
description: 'Publikuota: 2012-10-09'
---

# Mens ReA

![](../../.gitbook/assets/56583503_640-560x312.jpg)

Šį vakarą socialiniuose tinklapiuose pakeičiau savo tapatybę ir pasislepiau po _Mens Rea_ pseudonimu. Kas gi tai?

Fundamentalus principas naudojamas kriminalinėje teisėje atsakomybės įrodymui. Dažnai išreiškiamas fraze: _actus non facit reum nisi mens sit rea_ \(išvertus iš lotynų: the act does not make a person guilty unless the mind is also guilty\). Pažodinis _Mens Rea_ vertimas – _guilty mind_ \(kaltas, nuodėmingas protas\).

Remiantis šiuo principu nusikaltimas susideda iš dviejų dedamųjų: mentalinės bei fizinės. Vien fizinio nusikaltimo neužtenka atsakomybės priskyrimui \(žinoma būna išimčių\), pavyzdžiui, jei jis įvykdytas apie tai negalvojant, netyčia. Tarkime nelaimingas atsitikimas, kurio metu dėl kito kaltės žūsta vienas ar daugiau žmonių \(pvz autoavarija\). Žinoma, toks įvykis neatleidžia nuo atsakomybės, tačiau reikia pripažinti, kad žmogų, kuris neturėjo intencijų atlikti nusikaltimą, reikia bausti švelniau, nei žmogų, kuris atliko nusikaltimą, puikiai žinojęs apie to pasekmes. Nužudymas, bei žmogžudystė skiriasi ir _Mens Rea_ ir yra tas skirtumas tarp jų. Nusikaltimas pirmiausia įvyksta galvoje.

Taigi, kad įrodyti, kad žmogus kaltas, reikia išsiaiškinti ar jis iš tikro atliko nusikaltimą \(dar vienas lotyniškas terminas _Actus Reus_\) ir ar jis norėjo atlikti nusikaltimą, t.y. žinojo, kad jo veiksmai yra kriminaliniai, galvojo apie tai, planavo \(terminas _Mens Rea_\), kitaip tariant žmogus perėjo į guilty state of mind.

Kiek skeptiškai žiūriu į aplaidžiai žmonių vertinamą privatumą internete \(geras [pavyzdys kodėl](http://goo.gl/0SQchE)\). Kam iš tiesų reikia žinoti koks persona slepiasi po slapyvardžiu _Re’Animated_ ar po šiuo naujuoju _Mens Rea_ – tie žino \(smagu, kad šie abu mano slapyvardžiai tarpusavyje susisieja\). Kitiems – tai tiesiog amplua, pagal kurį galiu būti atpažįstamas skirtingose interneto vietose.

