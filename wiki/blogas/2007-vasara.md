---
description: 'Publikuota: 2011-11-21'
---

# 2007 vasara

Tai buvo 2007-tųjų vasara. Gyvenau Klaipėdoje ir ten dirbau bei pirmą kartą pradėjau draugauti su panele. Pamenu žavią kvailystę kai vietoj to, kad sėsti į paskutinį autobusą vežantį namo aš visgi pasilikau pabūti dar gal 10 minučių su ja. Stovėjom absoliučiai klaipėdos centre, be jokios pastogės, tiesiog atviroje erdvėje, šalia sankryžos, pliaupiant ko gero didžiausiai tos vasaros liūčiai ir bučiavomės. Tai buvo ilgiausias ir definitely romantiškiausias bučinys. Vėliau, kai jau išsiskyrėm iki namų pareiti man prireikė apie pusantros h. Visą kelią taip ir nenustojo lyti. Klp gatvės buvo lyg mažos upės, nes vandens buvo man virš kulkšnies. Bridau begalo laimingas ir visą kelią galvojau apie ją ir visam mieste nebuvo nė vienos dvasios, išskyrus žmones stiklinėse kavinėse, kurie į mane spoksojo, o aš jiems šypsojausi.

