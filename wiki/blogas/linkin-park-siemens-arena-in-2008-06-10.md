---
description: 'Publikuota: 2008-07-12'
---

# Linkin Park @ Siemens Arena in 2008-06-10

![](../../.gitbook/assets/file17346737\_k\_c\_5890.jpg)

Sveiki visi. Taigi galų gale tai ėmė ir įvyko – Linkin Park atvyko į Lietuvą. Daug žmonių klausinėjo: „Na tai kaip koncertas?“ ir pan. Na ką aš galiu pasakyti? Tai žodžiais neapibūdinama. The „most fuckin incredibal thing what i\`ve ever seen“. Viskas prasidėjo nuo to, kai vienas žmogeliukas, kuris skaitydamas tikriausiai save atpažins, parašė man sms, kad lp atvaro į Lietuvą. Pirma mintis buvo fake\`as, kaip, kad buvo Latvijoje pačioje pradžioje.Kitą dieną prisėdęs prie pc iškart nuėjau į fanų puslapį ir žiūriu: informacija patvirtinta oficialiame LP saite!!! Tai buvo nerealu. Negalėjau patikėti. Pradėjau laukti dienos, kai bus pradėta prekiauti bilietais. Kadangi tą dien vyko pamokos, tai gerųjų bilietų po 100 lt gauti jau niekaip nepavyko. Nusipirkau bilietą į 407 sektorių. Pasirinkimas buvo neperdidžiausias, tai rinkausi kas man atrodė geriausia. išsirinkau visai neblogas vietas, nes per koncerta šalia manęs žmonių sėdėjo mažokai – į tas vietas buvo susirinkę žmonės, kurie apie LP beveik nieko nežino ir išgirdę apšildančią grupę „Blackout“ pamanė, kad tai LP ir išsiskirstė, taigi vietos tūrėjau pakankamai. Teko nemažai su nekantrumu laukti dienos kada ateis koncerto diena. Susiveikiau du fotikus, taip susiklostė, kad į Vilnių važiavome su Gierdiumi ir jo tėvu. Foto iš kelionės galite pasižiūrėti mano fotoalbume. Galiausiai atvykome į Vilnių. Truputis pasivaikčioję važiavomę pro Siemens arena į Akropolį ir jau mačiau kokį šimtuką žmonių lūkuriuojančius prie įėjimo. Siaubas, dar visas pusdienis!!! Ir tada nusivežė mane į tą Akropolį… Įsiminė tik žvėriškai lėtas picerijos aptarnavimas, bei stencil art darbas „Koks tu Akropolis, „Akropoli…“. Ir galiausiai vos likus valandai iki koncerto pradžios męs nupėdinome prie Siemens arenos.

kadangi mano kompanjonai priklausė BMW klubui, tai jie nušuoliavo prie savo įėjimo, o aš atsistojau į tos siaubingai ilgos minios galą :( Bet labai greit aš nebebuvau paskutinis, bent tai džiugino :/ Nervino, kai susiskambinę „drauuugeliai“ užlysdavo prieš mane, bet ką jau padarysi… Kai jau buvo likę vos 5 minutės iki koncerto pradžios, aš dar tik stovėjau eilės viduryje!!! Aš taip jaudinaus, galvojau paveluosiu, bet žinojau, kad koncertuos „Blackout“, kurie man nelabai patinka. Guodžiausi, kad nepraleisiu LP įžangos. Ir tada netoli manęs sustojo apsauginis su racija ir garsiai pasakė, kad męs visi čia stovim, o prie pirmo įėjimo nėra žmonių… Ir tada pasileidau bėgti, atbėgau vienas iš pirmųjų ir iškart praėjau, pasakiau, kad esu iš Klaipėdos, parodžiau kuprinės turinį ir tetulytė mane praleido. Tada susiradęs savo vietas įsitaisiau, pafotkinau šiektiek. Įsiminė, kai visa salė dainavo James Brown – „I feel good“, buvo faina.

Gal už 15 min ėmė dainuo „Blackout“. Pirmas 5 sekundės jie padarė įspudį, bet vėliau jis greit išblėso – jų muzika nelabai patiko, na bet visgi apšildyt sugebėjo – padarėme ir bangą ir padainavom kartu paskutinę dainą. Džiugu, kad lietuviai nepasišiukšlino ir nepradėjo rėkt „Buu“. Na bet buvo, kurie rėkė „Emo gaidžiai“ ir pan. Bet tai buvo pavieniai žmonės. Iš jų pasirodymo labiausiai įsiminė, kai „Blackout“ norėjo uždainuoti paskutinę dainą, o salė skandavo: „LINKIN PARK, LINKIN PARK, LINKIN PARK“. Vaizdas buvo nepakartojamas. Vokalistas ėmė tildyt salę ir jam tai pavyko tik iš trečio karto, Ahmed\`o stiliumi sakant „Silence!“. Grupė sužavėjo tik savo energija, bei triukais, bet jų muzika, man nepatiko, įsiminė nebent paskutinė daina. Po dainos buvo tiesiog nerealiai ilga pauzė, kurios metu publika parodė savo nemokšiškumą pradėdami rėkti, klykti, vos kas pasirodydavo ant scenos, nesvarbu, kad tai būdavo tik asistentas, kuris atėjo paderinti aparatūros. Ir galiausiai… Šviesos užtemo, minia ėmė klykti. Pasigirdo šūvių garsai, šiektiek keista įžanga ir pradėjo groti „One step closer“. Scenos gale kilo vėliava su grupės logotipu. Lp nariai ižengė į scena. Prisipažinsiu, buvo įspudinga ir per nugarą bėgiojo šiurpuliukai… Koncertas nuo pirmos minutės buvo nerealus… Pradžioje buvau ramesnis, nes buvau vienas eilėje, kuriam taip patiko LP, tai tik sėdėjau dainavau ir filmavau, bet koncerto viduryje, gal net anksčiau neištvėriau ir atidaviau visą energiją, kokią tik galėjau atiduot: šaukiau, šokinėjau, dainavau, mojavau rankomis. Kadangi ankstesnių playlistų nežinojau, tai kiekviena daina buvo staigmena ir nežinodavau ko laukti. Labai nustebau, kai užgrojo „Reading My Eyes“, prarėkiau paskutinius savo užkimusio balso likučius – toliau galėjau tik tyliai kartoti jų žodžius. Pastebėjau, kad lietuviai labiausiai šėlo per numb, faint ir what i\`ve done dainas. Paskutinė daina buvo faint. Per kurią jau vos galėjau šokinėt ar dainuot. Tos pusantros valandos, tos 21 daina prabėgo taip greitai… Koncertas baigėsi, pažiūrėjau, kaip visi grupės nariai išėjo iš salės, dar akimirką pastovėjau iškėlęs abi rankas į viršų ir pasukau link išėjimo – buvau toks pavargęs… Bet visą naktį negalėjau užmigti dėl patirtų įspūdžių. Miegojau tik 7 valandą patekęs į traukinį važiuojantį į klp. Grįžęs namo nieko nebenorėjau – kritau į lovą ir užmigau. Buvau irzlus, bet tikriausiai laimingiausias savo gyvenime. Manęs klausė, kiek visa tai kainavo. Gal 300-400 šimtus. Ar buvo verta. TAIP!!!! Net labai. Tai buvo geriausiais koncertas mano gyvenime. Publika buvo tokia šilta ir vieninga. Ypač per dainą „Leave Out All The Rest“, kai Mike\`as paprašė užsidegt žiebtuvėlius. „Atrodo visai kaip šios dainos klipe“, – patenkintas išsišiepė Chesteris. Gryžęs internete perskaičiau, kad daugelis skundėsi, kad LP mažai bendravo su publika, tai tada pagalvojęs ir aš tai pastebėjau, bet manau, taip pasirodė, tik dėlto, kad LP vėlavo į koncertą, visgi juk Chesteris koncerto metu išsirengė – taip būna ne taip ir dažnai. Beto žmonės buvo po ilgos kelionės, tai tik eilinis jų koncertas ir beto męs pakankamai aktyvūs buvome ir be raginimo. Labai džiaugiausi, kad buvau jų koncerte, labai džiaugiuosi, kad pagrojo daug senų dainų, o ne vien MTM. Tai buvo neįtikėtinas vaizdas. Įspūdžių neįmanoma perteikti. Kas nebuvo koncerte ir tiesiog žiūri įrašus iš koncerto – gali pasirodyti nieko įpatingo, bet žmogus, kuris kvėpavo tuo pačiu oru, kaip LP, kuris dainavo su jais dainas, kuris jautė žemo garso bangas savo krūtinėje, kuris matė, kaip Chesteris išsinešė savo sūnų Tyler\`į ant scenos su uždėtomis didžiulėmis ausinėmis, kad apsaugoti jį nuo garso – tai niekada nepamirš. Aš to niekada nepamiršiu. Linkin Park prižadėjo grįžti!!! Ir aš ten būsiu, o tu?

Koncerto playlist\`as:

01\. One Step Closer\
02\. Lying From You\
03\. Somewhere I Belong\
04\. No More Sorrow\
05\. Papercut\
06\. Points Of Authority\
07\. Reading My Eyes\
08\. Wake 2.0\
09\. Given Up\
10\. From The Inside\
11\. Leave Out All The Rest\
12\. Numb\
13\. The Little Things Give You Away\
14\. Breaking The Habit\
15\. Shadow of The Day\
16\. Crawling\
17\. In The End\
18\. Bleed It Out\
19\. Pushing Me Away (Piano versija\
20\. What I’ve Done\
21\. Faint

– ‘Petrified’ buvo kaip įžanga dainai ‘Points of Authority’.\
– Per Bleed It Out, Chester’is į sceną atsinešė sūnų Tailerį.\
– Atrodo, kad Mike’o mikrofonas per „Reading My Eyes“ šiek tiek sugedo.\
– Chester’is neįprastai atliko dainos „Reading My Eyes“ priedainį.\
– Pasirodymas prasidėjo valanda vėliau, nes 3 narių lėktuvas pavėlavo\
– Brad’as suklydo grodamas The Little Things Give You Away solo.
