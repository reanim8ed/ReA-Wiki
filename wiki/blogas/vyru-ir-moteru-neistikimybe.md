---
description: 'Publikuota: 2010-05-09'
---

# Vyrų ir moterų neištikimybė

![](../../.gitbook/assets/this_adultery_is_ripe__by_falsexbeauty1.jpg)

Vyrų ir moterų skirtumai yra labai populiari ir neišsenkama tema. Tiek jie, tiek jos mėgsta apie tai kalbėti, pasišaipyti, abi pusės per gyvenimą perskaito ne vieną knygą, kurioje būtent ir nagrinėjami lyčių skirtumai. Taip yra ko gero dėlto, kad su jais susiduria kiekvienas, jei tik negyvena kokioj negyvenamoj saloj, ar kosmose.

Taigi šį kartą truputėlis atkreipiu dėmesį į neištikimybės temą vyrų ir moterų atžvilgiu.  
Nepažodinė citata iš vienos labai geros knygos:

_Kai vyras būna neištikimas, jis viso labo ieško naujovių, bei nuotykių, nes monotonija, kasdienybė jį ima kankinti. Tai visai nereiškia, kad jis nėra laimingas, nėra patenkintas savo antrąja puse, tiesiog jam prireikė atgaivinti savo pojūčius, pajusti, kad jis dar gyvas, kad vis dar gali. Pasimėgavęs kita mergina, jis kuo puikiausiai gali grįžti pas savo išrinktąją ir gyventi laimingą gyvenimą. Ne viena kino žvaigždžių į klausimą apie savo seksualinį gyvenimą atsako, kad jis labai spalvingas ir neneigia apie vienos nakties nuotykius, tačiau pabrėžia, kad namuose turi tą vienintelę, kurią begalo myli ir mylės visą savo gyvenimą._

_Tuo tarpu moterys… Jos būna neištikimos, nes ieško geresnio gyvenimo. Jei moteris turi viską ko tik galėjo trokšti jos širdis, ji jokiu būdu nebus neištikima, nes bijos neištikimybe sulaužyti idilę. Taigi, pasukimo į kairę atveju ji stengiasi surasti geresnį vyrą, kuris jai gali suteikti to, ko jai dabar labiausiai trūksta. Dėl jo ji galėtų mesti savo visą ankstesnį gyvenimą ir pradėti viską iš naujo. Bet dažniausiai jai rasti to geresnio nepavyksta. Tuomet ji grįžta pas savo antrąją pusę, bet nebūna laiminga. Laimės nėra, nes jos vyras vis dar jos nesuteikia, bei laimės trūksta, nes jai nepasisekė surasti to geresniojo. Pasisekimo atveju ji tiesiog nebūtų sugrįžusi…_

_Taigi, vyrų ištikimybė yra kur kas lengvesnis, paviršutiniškas dalykas. Vyras gali beprotiškai mylėti kitą moterį, bet nesusivaldyti ir atsigulti su kita. Ir jam tai tebus savo pojūčių numalšinimas, fizinis kontaktas, kuris nerodo jokio psichologinio prisirišimo. Tiesiog įgimtos funkcijos – dauginimosi atlikimas. Skant, prieš gamtą ir jos įstatymus nepašokinėsi. Tuo tarpu moters neištikimybė jau rodo psichologinio kontakto problemas, kad ji nebejaučia artumo ir abejoja buvimu kartu, bei ateitimi su tuo vyru._

Nesakau, kad tai tinka visiem ar visoms. Gamtoje visada būna išimčių. Citatą įdėjau tik tam, kad išreikščiau savo nuomonę. Taipogi naudodamasis šia citata visai nenorėjau pasakyti, kad esu už neištikimybė. Ne! Tiesiog norėjau parodyti, kad moters neištikimybė mano akimis yra kur kas rimtesnis dalykas.

O jūs…? Susidūrėt su šiuo reiškiniu?

