---
description: 'Publikuota: 2010-11-20'
---

# Marble Hornets siaubo fenomenas

![](../../.gitbook/assets/eye\_dee\_by\_the\_mad\_joker\_thumb.jpg)

Aš tikrai mėgstu siaubo filmus. Tačiau, kad ir kaip man patiktų kartas nuo karto paerzinti save su baimėm, mano išrankumas neleidžia priimti banalaus amerikietiško šlamšto, kurį peržiūrėjus nekyla ne tik, kad siaubo, bet iš vis alei jokių minčių.

Taip pripažinsiu, kad man, kaip ir kitiem, _Paranormal Activity_ buvo labai didelis atradimas, nes tai tikrai originali juosta, kurios pastatymas yra labai gerai apgalvotas ir nuostabiai atliktas ir tai sugebėjo pašiurpinti daugelį. Šiemet jau turime ir antrąją dalį, kurios dar neteko matyti, bet girdėjau visai gerus atsiliepimus ir kad pirmosios juostos vardo nesugadina, bei tikrai tinkamai atsako į kai kuriuos klausimus. Taipogi galėjome žavėtis _The Others_, _Silent Hill_, _The Ring_, _The Grunge_ (originaliąja japonų kurta versija), bei žymiuoju Kubric’o _The Shining,_ kurį laikau pačiu geriausiu siaubo filmu. Tai vieninteliai mano pažymėtini siaubo filmai, kurie galbūt smarkiai ir neišgąsdino, tačiau sukūrė labai tinkamą šiurpinančią atmosferą, kuri niekur nedingsta ir baigus žiūrėti filmą.

Siaubo filmas toks ir turi būti, kuris gąsdina ne holivude madingais “bu!” netikėtai išlindus iš kampo ir po kurių baimė dingsta jau po pusės sekundės, o tave paveikia psichologiškai, su lėtu siužetu, paslaptimi, mistika, niūria, tikrai slegiančia nuotaika, bei šiurpiomis melodijomis, taip įsiskverbia tau iki pat kaulų smegenų, kad negalvoti apie tai tiesiog negali.

Taigi, apie ką aš čia? O gi apie Lietuvoje labai mažai žinomą, tačiau nemažo interneto bendruomenės dėmesio susilaukusį projektą _Marble Hornets_. Tai tikras siaubo fenomenas įnešantis be galo daug naujo į siaubo žanro rėmus. Tikrai nesumeluosiu pasakydamas, kad tai geriausias dalykas, kurį radau internete, jei ne šį pusmetį, tai šiais metais!

Kaip supratot siaubo žanrui aš esu reiklus ir faktas, kad mažo biudžeto, namudinis studentų projektėlis apie porą paranojiškų bičų, bei kaukėtą žmogų mane nejuokais išgąsdino, jums turėtų pasirodyti gana įdomus.

### Įspėjimas

Silpnesnių nervų, ar jautresniems žmonėm šie filmukai nepatariami, tad siūlau likusio straipsnio net neskaityti. Na o jei įsivaizduojate esantis drąsuoliu, o vėliau negalėsit užmigti, atminkit – aš jus perspėjau.

_Marble Hornets_ atradau gana pavėlavęs: visas filmukų fenomenas prasidėjo daugiau nei prieš metus, tačiau kiek pagooglinęs supratau, kad Lietuvoje apie jį dar niekas nerašė. Taigi labai džiaugiuosi galėdamas apie šį fantastišką interneto reiškinį jums papasakoti pirmasis.

### Taigi, trumpai kas tas _Marble Hornets_ ir kodėl jis vertas dėmesio?

_Marble Hornets_ kaip ir jūsų žinomasis _Paranormal Activity_ yra mockumentary (netikri įvykiai dokumentuojami buitine kamera, taip sudarant tikros įvykių eigos jausmą) žanro filmas, suskirstytas į daug trumpų filmukų, talpinamų Youtube ir po truputis pasakojantis istoriją, kuri sukelia begalės klausimų ir šiurpina žmones.

Viskas prasidėjo nuo to, kad 2009-aisiais [SomethingAwful Forums](http://forums.somethingawful.com/showthread.php?threadid=3150591\&userid=0\&perpage=40\&pagenumber=3) žmonės sukūrė urbanistinį mitą apie Slender Man (ale lieknas/laibas/nežymus žmogus). Tai paranormalių sugebėjimų turintis persekiotojas, kuris įgauna aukšto, ištysusio, ryškių veido bruožų neturinčio silueto formą ir pasinaudodamas tamsa terorizuoja (kai kuriais atvejais grobia ar net žudo) žmones. Nors visi žino, kad šis mitas neturi jokio pagrindo ir viskas yra tik vieningas pramalų žaidimas, tačiau bendruomenė labai užsikabino ant šios istorijos ir vis daugiau žmonių ėmė siūsti senas 80-90-ųjų nuotraukas, kuriuose ale užfiksuota minėtoji paslaptingoji būtybė. Tikslas buvo ne tik kurti netikras nuotraukas, o užpildyti jas su istorijomis, bei praplatinti internete, kad žmonės pamanytų, kad visa tai tikra. Dėl gana gausaus vaizdinių įrodymų kiekio, kurie atrodo išties autentiški, bei dėl istorijos susietos su tikrais įvykiais, riba tarp tikro ir netikro praktiškai sunyko ir nemažai žmonių ėmė tikėti tokios būtybės egzistavimu.

### Filmas. Marble Hornets

Taigi, keli koledžo studentai ėmėsi šio kultinio mito ir padarė filmą, kuriame kaip tik ir pasirodo, bei du jaunuolius terorizuoja minėtasis Slender Man.

Filmas susidaro iš atskirų fragmentų paimtų iš vaikino įtarinėjančio, kad jis persekiojamas kameros. Gal tai ir ne Holivudo blockbuster’is, viskas padaryta gan paprastai, megėjiškai, tačiau tai nesutrukdė tapti tikra Youtube sensacija, bei šiurpinti kiekvieną kas susiduria su šia istorija.

Maždaug kartą per mėnesį į Youtube būdavo patalpinami nechronologiški juostų fragmentai, kuriuose filmo herojus Jay parodydavo ką įdomaus jam pavyko atrasti paranojiškojo jo draugo juostose.

Taipogi paraleliai su Marble Hornets kanalu, atsirado kitas paslaptingas kanalas, kurį sukūrė vartotojas [totheark](http://marblehornets.wikidot.com/totheark). Filmukai veikia kaip atsakas į Jay’aus keliamus filmukus ir kuriuose rodomi labai keisti, labiau simboliniai vaizdai, adresuoti herojui, arba kviečiantys “atsibusti”, “būti namuose” ir pan.  Taipogi kai kuriuose filmukuose pateikiami vaizdai ar garso takeliai, kurių  trūksta originaliuosiuose įrašuose. Šie filmukai siejami su Slender Man’u ir teigiama, kad tai jis patalpina juos į youtube kviesdamas tikrąjį autorių sugrįžti.

Ištisi forumai diskutuoja interpretuodami ką matė, o istorija susukta taip, kad interpretavimui, bei spekuliacijoms medžiagos yra tikrai daug. Kūrėjai taipogi sukūrė facebook, bei twitter paskyras, kur keliama labai paslaptinga su _Marble Hornets_ istorija susieta informacija. Pvz nuotraukos su tam tikromis užuominomis, kurias publika tiesiog pamišėliškai mėgsta spręsti. Ko gero toks originalus ir pirmą kartą atliekamas žiūrovų integravimas į filmo įvykius, kurie rodos vyksta realiu laiku ir padarė šį projektą tokiu išskirtiniu ir populiariu.

### Filmo istorijos pristatymas (a.k.a. introduction’as):

_Marble Hornets_ tai filmo projektas, kurį parašė ir prodiusavo Alex Kralie 2006-aisiais metais. Po dviejų įtempto darbo mėnesių, šio filmo režisieriui ėmė reikštis stipri paranoja ir netikėtai filmavimo darbus atšaukė ir ėmė ruoštis išsikraustyti iš miestelio. Jo draugas, bei pagrindinis mūsų herojus Jay’us nesuprato kas vyksta ir bandė pasikalbėti su Alex’u, tačiau išgirdo pasiteisinimą apie netinkamas darbui sąlygas ir nieko daugiau nesužinojo. Jay’ui tai pasirodė tikrai keista, nes jo draugas gyveno toje pat vietoje nuo aštuonerių metų ir niekada jokių problemų, kaip ir neturėjo, tačiau dabar atrodo be galo išsigandęs ir pasimetęs ir nori viską kuo greičiau pamiršti, o tiek ilgai filmuotas kasetes planuoja sudeginti. Jay’us nesupranta tokio savo draugo elgesio ir manydamas, kad kasetės nėra tokios bevertės, kaip kad sako jo draugas, paprašo jas visas atiduoti jam. Po neilgų įkalbinėjimų Alex’as sutinka, tačiau iškelia vieną sąlygą, kad jis daugiau niekada nebeparneš jų jam ir jokiais būdais nekalbės apie tai, kas jose nufilmuota. Taipogi labai griežtai uždraudė šias kasetes rodyti bet kam kitam. Jay’us smagiai nusijuokė iš savo draugo klausdamas ar jis nufilmavo kažką panašaus, kaip filme _The Ring_ (Skambutis) vaizduojama kasetė, kuri žudo žmones. Tačiau Alex’ui tai nepasirodė juokinga ir sukrovęs visą galybę kasečių į kelis šiukšlių maišus, įgrūdo jas savo draugui į rankas ir išvarė iš namų. Taigi, Jay’us gauna kasetes, o filmo režisierius Alex’as visiškai atsiriboja nuo visų, ką tik pažinojo ir tūno namuose su savo drauge į viešumą nebeišlysdamas.

Grįžęs namo Jay’us būna per daug išsigandęs, bei susimastęs apie savo draugo keistą elgseną ir nukiša maišus su kasetėmis į kampą. Tik po kiek laiko prisiminęs apie gautąsias kasetes imasi jų peržiūros, bandydamas išsiaiškinti kodėl jo draugas tapo toks šaltas, išblyškęs, sulysęs ir paranojiškas ir pastebi, kad šiose juostose nufilmuoti tikrai keisti dalykėliai. Kadangi juostos neturi jokių žymenų, tai jas žiūri atsitiktine tvarka ir bando susidėlioti visą įvykių eigą. Atradęs įdomesnį, keistesnį intarpą jis iškerpa jį ir įdeda į Youtube kanalą. Tai vadinamieji “The Entries”, kuriais jis ir pasakoja visą draugo istoriją mums.

### **Siūloma žiūrėjimo tvarka.**

Taigi, tie kurie susidomėjo šiuo reikalu ir planuoja imtis žiūrėti _Marble Hornets_ klipukus, kurių yra išties nemažai, siūloma tai daryti tokiu eiliškumu (youtubėje žiūrėti būtų patogiau, bet kadangi reikia sekti dviejų vartotojų keliamus klipus, sekti eiliškumą pasidaro per sudėtinga):

1\. [Introduction](http://marblehornets.wikidot.com/introduction)\
2\. [Entry 1](http://marblehornets.wikidot.com/entry-1)\
3\. [Entry 2](http://marblehornets.wikidot.com/entry-2)\
4\. [Entry 3](http://marblehornets.wikidot.com/entry-3)\
5\. [Entry 4](http://marblehornets.wikidot.com/entry-4)\
6\. [Entry 5](http://marblehornets.wikidot.com/entry-5)\
7\. [Entry 6](http://marblehornets.wikidot.com/entry-6)\
8\. [Entry 7](http://marblehornets.wikidot.com/entry-7)\
9\. [Entry 8](http://marblehornets.wikidot.com/entry-8)\
10\. [Entry 9](http://marblehornets.wikidot.com/entry-9)\
11\. [Regards Video](http://marblehornets.wikidot.com/regards-video)\
12\. [Entry 10](http://marblehornets.wikidot.com/entry-10)\
13\. [Operator Video](http://marblehornets.wikidot.com/operator-video)\
14\. [Entry 11](http://marblehornets.wikidot.com/entry-11)\
[Deluge Video](http://marblehornets.wikidot.com/deluge-video)\
15\. [Entry 12](http://marblehornets.wikidot.com/entry-12)\
16\. [Impurity Video](http://marblehornets.wikidot.com/impurity-video)\
17\. [Entry 13](http://marblehornets.wikidot.com/entry-13)\
18\. [Exit Video](http://marblehornets.wikidot.com/exit-video)\
19\. [Entry 14](http://marblehornets.wikidot.com/entry-14)\
20\. [Program Video](http://marblehornets.wikidot.com/program-video)\
21\. [Entry 15](http://marblehornets.wikidot.com/entry-15)\
22\. [Advocate Video](http://marblehornets.wikidot.com/advocate-video)\
23\. [Entry 16](http://marblehornets.wikidot.com/entry-16)\
24\. [Addition Video](http://marblehornets.wikidot.com/addition-video)\
25\. [Entry 17](http://marblehornets.wikidot.com/entry-17)\
26\. [Signal Video](http://marblehornets.wikidot.com/signal-video)\
27\. [Entry 18](http://marblehornets.wikidot.com/entry-18)\
[Messages Video](http://marblehornets.wikidot.com/messages-video)\
28\. [Entry 19](http://marblehornets.wikidot.com/entry-19)\
29\. [Return Video](http://marblehornets.wikidot.com/return-video)\
30\. [Entry 19.5](http://marblehornets.wikidot.com/entry-19-5)\
31\. [Entry 20](http://marblehornets.wikidot.com/entry-20)\
32\. [Version Video](http://marblehornets.wikidot.com/version-video)\
33\. [Entry 21](http://marblehornets.wikidot.com/entry-21)\
34\. [Entry 22](http://marblehornets.wikidot.com/entry-22)\
35\. [Attention Video](http://marblehornets.wikidot.com/attention-video)\
36\. [Admission Video](http://marblehornets.wikidot.com/admission-video)\
37\. [Entry 23](http://marblehornets.wikidot.com/entry-23)\
38\. [Warning Video](http://marblehornets.wikidot.com/warning-video)\
39\. [Entry 24](http://marblehornets.wikidot.com/entry-24)\
40\. [Entry ######](http://marblehornets.wikidot.com/entry)\
41\. [Entry 25](http://marblehornets.wikidot.com/entry-25)\
42\. [Entry 26](http://marblehornets.wikidot.com/entry-26)

### Conclusion’as:

Nors esu tikrai racionalus žmogus, tačiau vakare, išjungus šviesas, bei žiūrint filmukus per ausines šiurpas ima kaip reikalas. Patariu jums visiems pažiūrėti tokiu pat būdu ir tada tikriausiais suprasite kuom aš taip susižavėjau :j Neabejotinai tai šių metų geriausias atradimas susijęs su siaubo tematika. Ekstremaliai rekomenduoju.

Kad ir supranti, kad visa tai tik žaidimas, kad niekas nevyksta ištikrųjų, bet šio reikalo kūrėjai dirba genialiai. Padarymas yra labai, labai smulkmeniškas, o atsakymų išties mažai. Dėlto interpretavimų gali būti pačių įvairiausių ir dėlto šis darbas man šitaip stipriai ir patiko. Labiausiai mane įtraukusi istorija, su kokia teko susipažinti nuo atmenamų laikų.

### Internetiniai šaltiniai:

[Youtube kanalas](http://www.youtube.com/user/MarbleHornets)

[Enciklopedija](http://marblehornets.wikidot.com)

[Twitter paskyra](http://twitter.com/#!/marblehornets)

[Facebook puslapis](http://www.facebook.com/pages/Marble-Hornets/142197209491)

Bei [didžiausias diskusijų forumas](http://forums.unfiction.com/forums/index.php?f=248)
