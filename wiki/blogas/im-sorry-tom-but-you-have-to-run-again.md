# I’m sorry Tom, but you have to run again

![](../../.gitbook/assets/cruiser-559x381.jpg)

Jeigu prisimintumėte savo matytus filmus, ko gero nesunkiai galėtumėte pastebėti, kad kaip Tom’as Hanks’as savo visuose filmuose [šlapinasi](https://youtu.be/X-bUPPQZF0U?t=57s), arba kaip Brad’as Pitt’as visada [kažką kramsnoja](https://www.youtube.com/watch?v=v4eg7V7O10E), taip Tomas Kruzas \(Tom Cruise\) visada bėga. Šis aktorius bėga, net tuose filmuose, kai pagal scenarijų jis neturi visiškai jokios priežasties bėgti. Tarkime 96-ųjų filme „Jerry Maguire“ prabėga pro visą oro uostą grynai šiaip sau, o per „Vanilla Sky“ iš 2001-ųjų, buvo galima pagalvoti, kad va, bėgimo jau nebus, bet jis ima ir tiesiog prisisapnuoja. :D

Juokas juokais, bet kudos jam už tai, nes didžioji dalis aktorių visgi vengia filmuotis bėgdami, nes taip atrodo išties nefotogeniški, o Cruise’ui bėgimas tinka prie veido ir šitą skill’ą per tiek metų jau yra išlavinęs tikrai neblogai, kad net ir tituluojamas kino mėgėjų, kaip geriausias kino filmų bėgikas. Lyg tai žinodamas, Mission Impossible trečiojoje dalyje šis aktorius prabėga pilnu greičiu net apie 60% visos kino juostos siužeto. Galima įsivaizduoti kokios aktoriaus ištvermės pareikalavo tokios juostos filmavimas, kai kiekviena scena perfilmuojama galybę kartų, filmavimas trunka mėnesiais, o aktorius tuo metu buvo jau 44-erių.

Grįžtant prie juokų, Tomas pats puikiai žino šią savo reputaciją ir atitinkamai paredagavo savo aprašymą socialiniame tinkle Twitter, kaip matoma iliustracijoje.

Na ir galiausiai, trumpas, linksmas montažas to prove my point:

{% embed url="https://www.youtube.com/watch?v=zv2bAqk9PLw" %}



