---
description: 'Publikuota: 2011-05-17'
---

# She and Her Cat

![](../../.gitbook/assets/she-and-her-cat-2_thumb.jpg)

Kas daugiau domisi anime pasauliu, manau yra matę režisieriaus Makoto Shinkai šedevrą – [_5 Centimeters per Second_](http://myanimelist.net/anime/1689/5_Centimeters_per_Second). Šį kartą užtikau kitą, itin trumpą šio kūrėjo darbelį ir jis paliko tikrai gerus įspūdžius.

_She and Her Cat,_ tai istorija apie mergaitės katiną, kurio balsu ir pasakojama istorija. Dienos bute bėga pasyviai, gan monotoniškai ir katinas išdėsto savo mintis, pastebėjimus apie jį supančią aplinką, bei mylimąją šeimininkę.

Nors trukmė netikėtai trumpa, tačiau tai tik įrodymas, kad geram anime nereikia valandinio siužeto. Veiksmo nedaug ir visas siužetas prabėga trumpais intarpais, kuriuose judesio beveik net nėra ir dėlto pati animacija labiau primena skaidrių demonstraciją. Kūrėjas ypač detalus ir vaizdus atrinko gerai apgalvojęs ir nei viena sekundė nešvaistoma veltui. Detalumo jausmą dar labiau sustiprina, kad Makoto pats viską ne tik piešė, bet ir įgarsino tą patį katiną. Tai tik dar kartą įrodo šio autoriaus atsidavimą ir kūrybingumą.

Siūlau ir jums bent keliom minutėm atsiriboti nuo interneto šurmulio ir paskęsti šioje melancholiškoje istorijoje apie prieraišumą, meilę ir vienatvę.

{% embed url="https://vimeo.com/219800191" %}



