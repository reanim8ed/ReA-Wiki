---
description: 'Publikuota: 2010-12-25'
---

# Nauja aistra: FED-3

![](../../.gitbook/assets/fed3-2_thumb.png)

Vaikystėje visi pridarome kvailysčių. Ir jei vienais atvejais užaugę iš to smagiai pasijuokiame, tai kitais atvejais galime savęs labai nemėgti už tokį kvailumą. Vienas mano draugas puikiai tai žino ir dažnai kartoja :j

Taigi, susiradau aš sau naują aistrą. Negaliu tiksliai įvardinti kas kiek laiko mano dėmesį sukausto naujas pomėgis, bet kad bent kas pusę metų atsiranda kažkas, kas mane begalo traukia ir kam skiriu išties daug laiko – tai čia faktas. Turiu pomėgį domėtis įvairiais populiarumu nepasižyminčiais užsiėmimais. Domiuosi ne dėlto, kad jie nepopuliarūs, o tiesiog apie populiarius dalykus ir taip žinai gana nemažai, beto nežinomi dalykai turi savo šarmo. Mėgstu plėsti savo požiūrį į visas puses.

Viena iš mano aistrų pakraipų – senoviniai laikai. Vis labiau gailiuosi, kad negyvenau 70-aisiai, vis daugiau klausausi tų ir senesnių laikų muzikos, ateityje turiu planų įsigyti plokštelių grotuvą ir imti kaupti savo plokštelių kolekciją. Na o viena iš naujausių aistrų, užgimusi vos prieš kelias dienas – analoginė fotografija. Begalo bekrašto noriu turėti savo seną, tarybinį fotiką, su kuriuo galėčiau daryti, bei laukti nuotraukų, kurios galbūt ir nepasižymi tokia kokybe ar spalvų sodrumu, kaip skaitmena, tačiau išlaiko daug stipresnį natūralumo, bei šiltumo jausmą. Tai neapsakoma. Tai visai kitoks pojūtis…

![](../../.gitbook/assets/fed3_thumb.png)

Vos tik pradėjau dairytis po šios temos įvairiausius užkabarius, kaip užtikau FED – rusišką fotoaparatą, žymiosios Leica tarybinę kopiją. Iškart dėmesį patraukė būtent 3-čiukas. Vos pamačiau iškart prisiminiau, kad tokį turėdavau namuose ir jį įsimylėjau. Va, čia tai daiktas, kurį norėčiau turėt. Kurį mylėčiau ir prižiūrėčiau ir kaip būtų smagu su juo papleškinti ir kaip jis gražiai žiūrėtųsi ant mano palangės.

Ir kaip aš savęs nekenčiu už tai, kad būdamas vaikas daug žaisdavau su šiuo fotoaparatu, pakol vieną dieną sugalvojau, kad noriu išsilupti padidinamuosius stiklus iš objektyvo. Na ir sudaužiau… Iš mano užgaidos buvo nusuktas objektyvas, bei mėtomas, daužomas pakol sudužo stikliukai ir teko smarkiai nusivilti. Negavau savo stikliukų, o ir fotoaparatas jau visai ne be toks be objektyvo…  
Eh, turėjau tokį daiktą ir sugadinau! Niekšas!

Taigi, dabar per savo durną galvą šį fotoaparatą teks pirkti. Čia mano tikslas, užduotis ir pakol neįvykdysiu – nenurimsiu. Kai tik turėsiu pirmąsias nuotraukas darytas su naujuoju fotoaparatu – būtinai pasidalinsiu ir su jumis :j

Kad ir kiek tai užtruktų…

#### Nuotraukų darytų su FED-3 pavyzdžiai:

![](../../.gitbook/assets/4328670582_16d74cb342_z.jpg)

![](../../.gitbook/assets/s.png)

![](../../.gitbook/assets/4933680383_d51d7347cf_b.jpg)

![](../../.gitbook/assets/3597422162_d76fea4e56_z.jpg)

