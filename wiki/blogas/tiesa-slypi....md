---
description: 'Publikuota: 2009-11-24'
---

# Tiesa slypi...

Kažkada, pažiūrėjęs vieną filmą įsikaliau sau į galvą – viskas priklauso nuo požiūrio. Jei gyveni, elgiesi, kažką darai ne taip, kaip norėtum – keisk požiūri. Tik nuobodžiam žmogui gali būti nuobodu. Žmogus, kuris pakeičia savo nusistatymą tinkama linkme ir imasi iniciatyvos kažką pakeisti – tiesiog negali būti nuobodu.

Bet deja paskutiniu metu pats kažkodėl šį faktą pamiršau. Jausmai ima viršų ir nebeišeina blaiviai mąstyt. Kad ir kaip tau būtų blogai, tiesiog viską pažiūrėk iš kitos pusės, iš šalies, lyg akimirkai siela išlenda iš kūno ir pažiūri iš trečio asmens perspektyvos. Pamatysi, kad elgiesi kvailai. Žmonės dažnai elgiasi neprotingai tokiose situacijose, kurios kitiems atrodytų labai paprastos. Tereikia tai suvokti. Neimti tai kaip už pasaulio pabaigą ir sumastyti, kaip protingai galėtum pasielgti tokioje situacijoje.

Yra toks tipas žmonių. Teko sutikti jau keturis tokių žmonių atstovus. Kad ir kas vyktų, jie visad pasakys: “aš taip ir žinojau”. Jie nemoka džiaugtis turimais dalykais, o tik skundžiasi, skundžiasi ir skundžiasi. Viskas slypi ten, tavo makaulėje. Žmogau, atsimerk, matyk, matyk tik teigiamus dalykus! Bus ne tik tau, bet ir aplinkiniams nuo to tik geriau.

