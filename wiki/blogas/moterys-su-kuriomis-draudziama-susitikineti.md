---
description: 'Publikuota: 2010-05-14'
---

# Moterys, su kuriomis draudžiama susitikinėti

![](../../.gitbook/assets/couple_by_radicalway.jpg)

Niekada ir neslėpiau, kad esu pavydus. Anksčiau manydavau, kad esu žiauriai pavydus, ypač, kai kalba pasisuka apie jausmus, simpatijas ir pan., bet tada gyvenime sutikau ne vieną žmogų, kuris parodė, kas yra perdėtas pavydas. Supratau, kad mano pavydas yra normalaus dydžio ir telpa proto ribose.

Šiandien internete radau tokį straipsnį, ale “Moterys, su kuriomis draudžiama susitikinėti”. Norėčiau pacituoti kelias labiausiai man aktualias vieteles:

_“Kai kurias moteris reikia ignoruoti, kad ir kokios patrauklios jos bebūtų. Nepasiduokite pagundai ir  laikykitės atokiau nuo šių moterų:”_

_**Buvusi mergina**  
Buvusi mergina yra moteris, su kuria niekada negalima susitikinėti. Ir visgi buvusi mergina vis labiau vilioja, kai kankina vienatvė. Po keleto viengungiško gyvenimo metų vos trijų patiekalų, kuriuos mokate gaminti, valgymas būna tiek įgrisęs, kad jums suvilioti pakaktų vien minties, jog vieną vakarą galėtumėte valgyti viščiuką su parmezano padažu, o kitą vakarą – vištieną su marsala.  
Vienatvė privers jus pamiršti priežastis, dėl kurių išsiskyrėte pirmą kartą, bet atnaujinus santykius netrukus jos iškils į paviršių._

_…_

_**Buvusi draugo mergina**  
Stebėjote savo draugo ir jo panelės skyrybas, ir jūsų mintys netyčia nukeliavo į tokią vietą, kurios geriau neliesti. Visai tikėtina, kad tuo metu, kai ji vis dar draugavo su jūsų draugu, jau įsivaizdavote kaip jums su ja sektųsi, o išsiskyrimas tik pakurstė jūsų susidomėjimą. Bet neskubėkite.  
Tai moteris, su kuria niekada negalima susitikinėti. Jei vertinate savo draugystę, venkite jos bet kokia kaina. Vyrai linkę pamiršti draugystės su draugo buvusiąja pasekmes. Draugų rate pasklis kalbos apie tai, koks blogas esate draugas, jūsų reputacija bus sugadinta.  
Nesvarbu, kaip seniai jie išsiskyrė, ar jie dar draugai, ar ne, ar jūsų draugas iškeitė ją į naują panelę – bet kuriuo atveju atsakymas yra NE. Nebent, žinoma, jums patinka, kai jums įkrečia į kailį arba išsižada n metų trukusios draugystės._

