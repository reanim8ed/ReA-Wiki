---
description: 'Publikuota: 2012-08-15'
---

# Kraunamės daiktus studentavimui

![](../../.gitbook/assets/messy-dorm.jpg)

Taigi, jau visai netrukus, šio mėnesio pabaigoje, būrys jaunimo suplūs į miestus į savo kambariukus aukštųjų mokyklų skiriamuose bendrabučiuose. Kažkas grįš lyg į antrus namus, iš kurių iškeliavo dar vasaros pradžioje, o kažkam, tai bus visiškai nauja patirtis ir pirmą kartą teks pačiam pilnai rūpintis savimi, nuimant naštą nuo tėvų pečių. Kaip žmogus, kuris jau 4 metus pragyveno ir dabar jau pradės penktuosius „barakinio“ gyvenimo metus, galiu duoti kelis patarimus atvykstantiems fuxams. Kai pradedi planuoti ir krautis bagažą, kurį veši su savimi, dažnai nutinka, kad prisikrauni ir tokių dalykų, kurių tau niekada neprireiks ir kaip bebūtų visvien praleidi vieną ar kitą niuansą, tiesiog apie tai net nesusimąstęs. Žinoma, visus pamirštuosius daiktus galima įsigyti vietinėse parduotuvėse, bet dažniausiai pirmąjį mėnesį ar du, išlaidos būna ir taip didesnės, nei tikėtasi, tad smarkiai išlaidauti gali ir nesigauti.

Taigi, padarykime prielaidą, kad tu esi būsimasis pirmakursis vaikinas \(panelėms sąrašas mažumėle skiriasi ir apie jų poreikius iš savos patirties gi nepapasakosiu, tad koncentruojamės grynai ties vaikinais\), atvykęs studijuoti į svetimą miestą \(žmonės, kurie lieka studijuoti tame pačiame mieste, dažniausiai į bendrabučius nesikrausto ir lieka gyventi su tėvais\) ir dar niekada negyvenęs bendrabutyje. Taipogi atkreipiam dėmesį, kad kiekvienas bendrabutis yra skirtingas ir suteikia skirtingas sąlygas ir taisykles. Vienur tau gali būti suteikiamas elementarus inventorius, kaip, kad patalynė, o kai kur – ne. Vienose bendrabučiuose būna įvestos taisyklės dėl elektrinių prietaisų, bei jų kiekio, o kiti žiūri į tai pro pirštus.  Taipogi kiekvienas iš mūsų turim savus, asmeninius poreikius, kurie gali skirtis nuo kitų žmonių poreikių. Čia jau prasideda individualioji dalis, kuri priklausys tik nuo tavęs. Kaip ten bebūtų, štai sąrašiukas pagrindinių daiktų, kurių tau gali ir ko gero būtinai prireiks bendrabutyje:

–**Prastų drabužių komplektas** \(lėvos treninginės kelnės, maikutė, belenkoks džemperis, nutrinti inkarai\) – visada reikia turėti drabužių, kurių nebūtų gaila išsipurvinti, sugadinti. Tavęs laukia krikštynos, galbūt norėsi persitapetuoti ar pasidaryti kambaryje remontą, o gal tiesiog žiemą ant „pašikniuko“ norėsi pačiuožinėt.  
–**Treningai** – labai tikėtina, nori tu to ar ne, kad tavo studijų programoje bus fizinis lavinimas, o jei ir nebus, galbūt norėsi lankyti sporto klubą, pažaisti su chebra krepšinį ar tiesiog pabėgioti parke.  
–**Formalios aprangos komplektas** \(švarkas, maškinukai, „lakierkos“\) – gali tekti sudalyvauti svarbiame pristatyme, susitikti su svarbiais žmonėmis ar eisi į darbo pokalbį, tad tikrai nesinorės atrodyt, kaip lodoriui.  
–**Lygintuvas** – iš esmės ta pati priežastis, tik be lygintuvo tu būtum suglamžytas lodorius. Jei manai, kad jokių formalumų tau niekad nereikės atlikti ir su marškiniais neplanuoji vaikščioti ir užteks tiesiog maikučių, tai lygintuvas nebūtinas.  
–**Tapkės, bei šliurės** – kelionėms po bendrabutį ar šaltos žiemos vakarais labiau tinka tapkės, nes su šliurėmis labai jau kojų pirštai šąla, tačiau kelionėms į dušą, būtinai prireiks paprastų paprasčiausių šliurių, nes gi nenorim pasigauti kojų grybelio :/  
–**Kalnas apatinių ir kojinių** – dėl elementarių higienos, bei „norėjimo gražiai pasirodyti prieš paneles“ sumetimų. Ko gero galioja taisyklė, kad niekada jų nebus per daug, nes tikrai ne kiekvienas uolus ir skalbia juos kiekvieną dieną, tad geriau turėti rezervą.  
–**Visi likę drabužiai** – tai tik tavo poreikių ir fantazijos reikalas. Tik nesivežk visos spintos, nes pirmiausia – susidursi su problema, kaip viską sutalpinti, nes vietos spintoje bus tikrai ne tiek daug, kiek namie, o ir didelė tikimybė, kad dalies drabužių, taip niekada ir neužsidėsi. Nebūk, kaip kokia pana, kur pilnos spintos drabužių ir ale „neturi ko apsirenkt“.  
–**Ortopedinė pagalvė/čiužiny**s – nemažai žmonių, skundžiasi bendrabučių lovų kietumu. Dar blogiau, jei jos išgulėtos ir nebėra tiesios. Nė nekalbu apie variantą, jei teiktų miegot ant spyruoklinės lovos. Miegojimas barake gali būti ne tik, kad nepatogus, tačiau gali pasitaikyti, jog  kiekvieną rytą atsibusti su skaudančiu kaklu ar nugara. Šitam reikalui gelbėti labai tinka „[atminties](http://www.amazon.com/Sleep-Better-2-Inch-Elastic-Mattress/dp/B000A8BU1K/ref=sr_1_2?s=bedbath&ie=UTF8&qid=1345021635&sr=1-2)“ pagalvės ar net visas čiužinys. Iš esmės nesu miegojęs patogiau ir jausmas lyg miegotum ant didelio ir begalo minkšto zefyro ^\_^ Jeigu dar neturi, tai atsakau: tottaly worth it.  
–**Patalynė/patalynės užvalkalai** – kai kurie bendrabučiai kaldrą, bei pagalvę skiria, tačiau vargas žino jų istoriją, tad visada geriau turėti savą. Tačiau tikrai pasiimk bent du patalynės komplektus. Patikėk, tikrai reikia dviejų. Kol vieną skalbsi ir džiovinsi – bent jau turėsi kitą. Be to, vieną dieną gali atsitikti kokia nelaimė pvz išpilsi lėkštę barščių. Taipogi labai gerai turėti dvi pagalves in case jei miegosi ne vienas \(pošlas smile\).  
–**Pledas** – nauda Nr.1 – užkloti lovai dienos metu. Nauda Nr.2 – apsigaubti, palysti, kai šalta ar su mergina pasislėpti nuo kambariokų akių. Nauda Nr.3 – tinka vasarą naudoti gamtoje atsigulti ant pievutės.  
–**Plakatai, nuotraukos, paveiksliukai** – aišku nėra patys reikalingiausi, tačiau įprasta, kad bendrabučio sienos labiau primena kalėjimą ir būna labai nuobodžių, nykių spalvų, gali net prisidėti prie depresovos nuotaikos, tad geriau kambarį personalizuoti, pagyvinti sau mielais vaizdais.  
–**Užuolaidos** – jei be dieninių galima gyventi, tai naktinės bus būtinos, jei į langus švies saulė.  
–**Skalbinių krepšys** \(dar žinoma, kaip „smirdanti tašė“\) – vieta kur dėsi visus murzinus, skalbimo belaukiančius drabužius. Kojinių patarčiau nedėt ir jas geriau iškarto prasiplaut, bo paskui nuo savo smirdančios tašės darysi kelių metrų lanką.  
–**Pakabos** – gali būti, kad kambaryje jų jau bus, tačiau geriau nerizikuoti ir iškarto atsivežti bent keletą saviškių, nes pasikabinti, nors ir ne pana ir suknelių neturi, tačiau striukę ar kokį megztuką gal ir norėsi, o pakabos dar puikiai tinka džiovinti ką tik išskalbtiems drabužiams.  
–**Žirklės, lipni juosta, izoliacija** – nustebtumėt sužinoję, kiek daug daiktų galima sutaisyti su izoliacija arba daiktais pasigamintais iš izoliacijos.  
–**Higienos priemonės** – muilas, šampūnas, želė, kempinė, skutimosi putos, peiliukas, dezodorantas, kvepalai, dantų šepetėlis, pasta. Lyg ir viskas, nebent naudoji dar ką nors.  
–**Žirklutės** – bent man asmeniškai, nagus karpyt su didelėm žirklėm yra nepatogu.  
–**Rankšluosčiai** – vežkis bent keletą. Pirmiausia, tai jie greitai naudojasi, tad norėsi turėt atsarginių, kol senieji bus išskalbti ir išdžius. Taipogi vienas indam, vienas rankom, bei vienas dušui.  
–**Spausdintuvas** – dažnai iškyla klausimas vežtis ar ne. Jei tik turi ir dažai neuždžiuvę – veškis tikrai. Labai pravers, kai darysi darbą paskutinę naktį ir nebeturėsi kur nubėgti atsispausdinti. Be to turėsi ir pastovios klientūros, nes daug kas bendrabutyje spausdintuvo neturi, tad bus proga pamatyti vieną kitą senai bematytą bendrabučio draugą ar draugę, kurią per tą laiką galima kiek pakadrinti.  
–**Interneto kabelis** – 10-15m turėtų užtekti. Aišku bendrabutyje gali būti bevielis, gali būti kad turėsi atskirą nuo kambariokų laidą, o galbūt kambaryje turėsit tik vieną kabelį, pasistatysit switch’ą ar routeriuką ir dalinsitės su kambariokais. Tokiu atveju reikės kabelio. Bent jau man gyvenusiam dviejuose bendrabučiuose prireikė abu kartus.  
–**Patogi kėdė** – kad kompiuterį atsiveši, tai nė neabejoju. Jei laptop’as – problemų mažiau, tačiau jei turi stacionarą… Na, stalas kambaryje bus, bet kėdė dažniausiai būna nieko gero. Tad patogi ofiso kėdė su ratukais bus tikrai reikalinga, nes joje praleisi tikrai nemažai laiko.  
–**Kolonėlės** – pripažink, tūsas be muzikos – nei šis, nei tas. O apie nešiojamų kompiuterių kolonėles net nekalbu.  
–**Ausinės, bei ausų kištukai** – gyvensi ne vienas, tad jei pas kambariokų lankytųsi svečiai ar jau būtų gan vėlu ir kambariokai nueitų miegoti, savo muziką ar filmus norėsi leisti per ausines. Ausų kištukai – atvirkščiai, belenkaip naudingi, jei turi triukšmingus kambariokus.  
–**Flashiukas** – nešiotis įvariom ataskaitom ir skaidrėm į savo mokymo įstaigą.  
–**Stalinė lempa** – bendrabučiuose apšvietimas dažniausiai būna ne pats geriausias ir skaitymui ar kokiems didelio tikslumo reikalaujantiems darbams, kaip kad litavimas, jo nepakanka.  
–**Prailgintuvas** – kuo daugiau skylių, tuo geriau. Tikrai jo reikės, nes bus visokie šaldytuvai, virduliai, kompiuteriai, telefonai ir pan, kuriems reikės maitinimo, neskaitant to, kad kažkiek prietaisų turės ir kambariokai, o kambaryje būna viso labo, kokios 3 rozetės.  
–**Drėgnos servetėlės** –  barakų kambariai labai greitai dulkėja, tad reikia turėti kuom nusivalyti stalą, klaviatūrą ar kompiuterio ekraną.  
–**Mikrobangė/virdulys/skrudintuvė/sumuštininė** – visi tikrai neabejotinai gerina gyvenimo sąlygas, tačiau ar juos galėsi legaliai naudoti bendrabutyje priklauso nuo bendrabučio taisyklių. Kai kur būna uždrausta, kai kur už kiekvieną elektrinį prietaisą ima užmokestį. Tad parankiau pirmą kartą važiuojant tiesiog prigriebti labiausiai reikalingą el. prietaisą – virdulį, o paskui bus matyt.  
–**Virtuvės rakandai** – plokščia lėkštė, dubenėlis, puodukas, įrankiai, puodas, keptuvė, bokalas, plastmasinis indas maistui sudėti. Neimk mažų lėkščių ar puodų, nes naudos iš jų mažai. Jei nevoliosi suvalgyti visos porcijos savo maisto – sudėk į plastmasinę sandarią dėžutę – taip jis nesuges ilgiau.  
–**Šaldytuvas –** tikrai nevargink savęs ir savo tėvuko ir netempkit šaldytuvo į bala žino kurį aukštą. Tikriausiai šaldytuvas bus, o jei visgi ir nebūtų, tikrai rasi skelbimus apačioje, foje, skelbimų lentoj už 30-50Lt.  
–**TV, bei žaidimų konsolė** – prideda social taškų, nes dažniausiai būtent kambariai su teliku tampa susibūrimo vietomis. Pas tavęs rinksis aukšto kaimynai žiūrėti svarbių sporto varžybų, švęsti gimtadienius, gerti alaus ar tiesiog papliekti muštynes ant Street Fighter’io vienas prieš vieną.  
–**Vaistų rinkinukas** – pleistrai, angliukai, aspirinas, arbata nuo kosulio, bei kas nors nuo pagirių. Praktiškai kitko nelabai ir reikia.  
–**Ekstra vieta** – dažniausiai kartu su kambariu gauni viso labo tik lovą, spintą ir stalą su kėde. Tad knygoms, kompaktams ir panašioms šmutkėms susidėti galit norėti papildomos spintelės šalia lovos ar lentynos virš jos.  
–**Prezervatyvai** – geriausia turėti dėžutę su nemažu kiekiu. Visada geriau turėti daug, nei neturėti išvis. Ir baigiam skiesti „man jų nereikia, aš neturiu su kuom juos naudoti“ ir pan. Bus sukuom ir reikės.  
–**Ventiliatorius/šildytuvas** – labai tikėtina, kad gali būti draudžiami, nes šie prietaisai linkę eikvoti daug energijos ar net sukelti gaisrus. Tačiau labai naudingi jei temperatūra kambaryje būna gan sunkiai pakenčiama ar nutarei su draugais susisukti kokią suktinę.  
–**Oro gaiviklis, smilkalai, kvapiosios žvakės ar kepamoji soda** – užmušti kambaryje esantiems kvapams ar tiesiog sukurti sexy time nuotaikai. Nenuvertink kvapų galios.  
–**Žvakės ar prožektorius** – bendrabučiuose, ypač žiemą, kai daug kas susijungia šildytuvus, labai tikėtini elektros dingimai. Tokiais atvejais labai praverčia kuom pasišviesti.  
–**Skuduras/šluota** – juokinga, bet apie žmonės visiškai nepagalvoja. Tikrai begyvenant bendrabutyje ką nors išpilsit ar sudaužysit ir visą tai reikės sutvarkyti. Rinkti šukes rankomis tikrai nėra maloniausiai užsiėmimas.

