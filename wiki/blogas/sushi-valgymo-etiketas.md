---
description: 'Publikuota: 2010-03-27'
---

# Sushi valgymo etiketas

![](../../.gitbook/assets/chopsticks\_by\_aquaferret.jpg)

Kadangi šiauliečiai jau turi vietą, kur galime valgyti sushi, reiktų  susipažinti su elementariu etiketu, valgant šį egzotišką patiekalą. Mūsų šalyje šie patarimai gal ir nėra tokie aktualūs ir svarbūs, tačiau kas žino, gal jums teks nuvykti į Japoniją? Tad nepasidarykite gėdos, žinodami, kaip reikia elgtis.

**Užsisakykite „omakase“ stiliaus sushį**\
Nesvarbu, kiek daug žinote apie sushį – restorano šeimininkas apie jį žino daugiau. Užsisakydami „omakase“, jūs paliekate jo gamintojui nuspręsti, kokią sushių puokštę jums patiekti. Sushių ruošėjams tai – didžiulė garbė. Neretai juos nuvilia faktas, jog užsieniečiai užsisakinėja tik lašišos arba tunos sushį, todėl turėti laisvę parinkti šviežiausius gabalėlius – didelis džiaugsmas.

**Prieš valgant sushi nusiplaukite rankas.**\
Didžioji dauguma sushi restoranų pateikia drėgną karštą rankšluostį prieš patiekdami maistą. Nepaisant to, kad dauguma žmonių valgo maistą su valgymui skirtomis lazdelėmis (en. – chopsticks, jp. – waribashi), visiškai priimtina sushi valgyti rankomis. Tad jei jums nesiseka suvaldyti lazdelių, galite drąsiai jas imti rankomis – neapsikvailinsite.

**Sakykite „Itadaki masu!”**\
****„Itadaki masu!” it burtažodį reikia ištarti prieš pradedant valgyti sushį. Lietuvių kalboje sunku rasti šios frazės atitikmenį, tačiau artimiausias vertimas skambėtų kaip „Gerai, dabar pradedu valgyti sushį!”. Nereikia nė sakyti, kad magiškieji žodeliai atvers santūriosios tautos atstovų širdis.

**Suvalgykite sushi vienu kasniu**\
****Jei gabalėlis yra per didelis, suvalgykite jį dviem kąsniais. Valgydami atkreipkite dėmesį tiek į skonį, tiek į sushio mozaiką. Tiesiog mėgaukitės.

**Ant ryžių nepilkite sojos padažo**\
Atsispirkite pagundai ryžius gardinti sojos padažu, kad ir kaip viliotų ši perspektyva. Japonai itin didžiuojasi subtiliu savo ryžių skoniu, todėl pildami sojos padažą sugadinsite, jų akimis žvelgiant, kažką itin gražaus.

**Ryžiuose nepalikite styroti lazdelių**\
Japonai to paprasčiausiai nesupras. Pasirodo, tvarkydami artimųjų kapus, jie vėlėms palieka ryžių dubenėlius su dviem įsmeigtomis lazdelėmis. Todėl gyviesiems daryti tai – nevalia.

**Dubenėlyje nepalikite ryžių likučių**\
Lengva pamiršti, kad prieš 65-is metus Japonija buvo karo nusiaubta šalis. Maisto taip trūko, kad žmonės net pradėjo valgyti žiogus. Dėl ryžių dubenėlio buvo žudoma.

Šiandien maisto Japonijai užtenka, tačiau tautos sąmonėje išliko pasibjaurėjimas švaistūniškumu. Be to, ryžių suvalgymas iki paskutinio grūdelio pademonstruos didžiulę pagarba sushio meistrui.

**Atgaivinkite burną suvalgydami gabalėlį imbiero**\
Paprastai jis valgomas tarpuose tarp skirtingų patiekalų. Kartu su sushi imbieras nevalgomas. Suvalgykite viską, kas yra jūsų lėkštėje. Net jei ir jaučiate, kad daugiau valgyti nebenorite, pasistenkite suvalgyti visą jūsų lėkštėje esantį maistą. Tai pagarbos ženklas.

**Sushį valgyti užbaikite, sakydami „Gochi-so-sama-deshi-ta“**\
****Išvertus iš japonų kalbos „Gochi-so-sama-deshi-ta“ reiškia „Na ir puiki puota buvo!”. Tradiciškai jos sakymu yra užbaigiamas kiekvienas patiekalas šalyje. Restorano šeimininkas, išgirdęs padėkos žodžius, savo ruožtu atsakys „osamatsu deshita“ (lt. – atsiprašau, negalėjau pateikti geresnio patiekalo). Tai jis pasakys, net ir žinodamas, kad pagamino jums aukščiausio lygio patiekalą.
