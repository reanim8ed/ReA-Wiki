# Akcijos

### Beyond Meat - [BYND](https://finviz.com/quote.ashx?t=BYND&ty=c&ta=1&p=d)

Praktiškai visuose pagrindiniuose ir didžiausiuose JAV greitojo maisto restoranuose galima matyti eksperimentus su augalinės kilmės mėsos pakaitalais. \[1\]  
Pirmiausia tai reakcija į rinkos pokyčius - kultūrinės mados keičiasi ir šiuo metu žmonės tikrai pradėjo labiau rūpintis savo sveikata, gyvenimo būdu, vis dažniau pradedama atsisakyti tam tikrų maisto produktų, pasirenkamos sveikesnės alternatyvos. Tad nenuostabu, kad greito maisto tinklai, kurie tikrai ne garsėja sveikatingumu turi pasitempti, nes kitaip rinkos dalis, gali imti trauktis. Tad tokie proteinų turinys pakaitalai, kurie savo išvaizda ir net skoniu stengiasi pakeisti mėsą - gali išties įgauti pagreitį.

Taipogi nereikėtų užmiršti ir ekonominio argumento: gyvūnų auginimas sukelia daug atsakomybių. Įvairios rizikos gali kilti dėl įtakos sveikatai, užterštumo, aplinkos padarinių, aktyvizmo, logistikos ir pan. Dažniausiai kompanijos dėl šių sričių pernelyg nesirūpina, bet galutinai visa tai susiveda į dolerio ženkliukus sąskaitose, o vat jie jau rūpi. Tai kai šių produktų ekonominis / skonio / naujovės, nepripratimo, keistumo jausmas pasieks tam tikrą lygį, galima tikėtis, kad vis didesnė produktų dalis tokiose maitinimo įstaigose po truputis gali būti pakeičiama alternatyvomis. Vartotojai tokius sveikesnius pokyčius priima teigiamai, o verslui tai reiškia mažesnius kaštus, pigesnius produktus. O štai mėsą bus galima išstumti į "premium" segmento produktus, kaip pvz argentinietiška jautiena yra šiandien.

Pagrindiniai du didžiausi žaidėjai šioje srityje šiuo metu yra Beyond Meat ir Impossible Foods. Pastarasis dar tik ruošiasi į akcijų biržą, o štai pirmasis vos per kelis mėnesius nuo IPO daugiau nei padvigubėjo. Ir nors debiuto metu kompanija ir generuoja nuostolius \(argi ką dar šiais laikais tai stebina\), tačiau progranzuojama, kad biudžetas pereis į žalią spalvą jau sekantį ketvirtį \[2\] Tiesa, BYND kaina šiuo metu yra neadekvačiai didelė ir greito jos pateisinimo neverta tikėtis, tačiau jeigu dėti tokią akciją į ilgąją poziciją, manau jog potencialo tikrai turi.

\[1\] [https://www.theverge.com/2019/8/26/20833145/beyond-meat-kfc-fried-chicken-test-plant-based-sample-date](https://www.theverge.com/2019/8/26/20833145/beyond-meat-kfc-fried-chicken-test-plant-based-sample-date)  
\[2\] [http://bit.ly/2Lh7E8a](http://bit.ly/2Lh7E8a)

### 

