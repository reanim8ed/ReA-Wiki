# Britų trumpaplaukio mityba

#### Įžanga

Ne tik naujai prisijungusieji į kačių auginančiųjų būrį, bet ir jau auginantys ne pirmą dieną dažnai užduoda klausimus "Koks sausas maistas yra geriausias", "Kokius konservus pasirinkti", "Ar galima duoti žalios mėsos prie sauso", "Ar galima maitinti vien mėsa", "Ką galima ir ko negalima valgyti katėms", "Patarkite maistą sterilizuotai katei,kastruotam katinui,augančiam katukui" ir panašius, kuriuos galima apibendrinti į vieną klausimą "_Kaip ir kuo reikia maitinti katę_?".Atsakymas į šį klausimą paprastas: "Subalansuotu, tinkančiu Jūsų katei maistu".Nebuvome išimtimi ir mes, o turint veislyną, padidėja atsakomybė ne tik už kačių, bet ir už kačiukų sveikata. O mūsų atveju, **Britų Trumpaplaukių kačių mityba** turi savo ypatumų. Todėl norint augintiniams geriausio - rimčiau panagrinėjome šią temą ir domimės ja toliau.Tai užima žymiai daugiau laiko negu tikėjomės, o specializuota literatūra ir diskusijos būna dažniausiai užsienio kalba, todėl ne visi turi galimybių ir laiko nagrinėti šį klausimą, ypač kačių šeimininkai, kurie turi augintinį, kaip namų numylėtinį, o ne užsiima gyvūnų-augintinių veisimu.Todėl šiuo straipsniu, paprastai ir suprantamai noriu pateikti svarbiausius kačių mitybos aspektus į kuriuos vertėtų atkreipti dėmesį sprendžiant klausimą dėl Jūsų augintinio raciono, kadangi dažnai perkame besiremiant žmogiškais kriterijais (pakuotė, skirtingos spalvos granulės, t.t.) sumokant už tai ir už reklamą, vietoje maisto kokybės, tuo tarpu, kai Jūsų augintiniui tas nerūpi ir jie tarp granulių.Dažniausiai taip atrodo komercinio [kačių pašaro sudėtis](https://starfall.lt/images/other/cats-food-ingridients.jpg). Jums spręsti ar _toks kačių maistas_ tiks Jūsų augintiniui, kadangi mes atsakome už tuos, ką prijaukinome. Mūsų augintiniams tokia sudėtis netinka.

#### Teorija

Katės yra mėsėdžiai gyvūnai, todėl dabartinė mada progresyviose valstybėse vegetariškam kačių maistui prieštarauja pačiai katės, kaip medžioto, esmei, kas yra užtvirtinta jos genuose nuo evoliucijos pradžios, todėl šį punktą praleidžiu be detalesnio nagrinėjimo. Katėms netinka žmonių maistas, jis yra kartais net nuodingas, pvz. šokoladas. Katėms negalima vartoti prieskonių, kurie yra kiekviename mūsų patiekale ar produkte, ir netgi naujagimių mišinių, nes juose būna priedai, kurių katėms negalima, pvz. cukrus.

#### Kas yra "Subalansuota mityba"?

Subalansuota mityba, yra ta, kuri suteikia katei visus reikiamus vitaminus, mineralus, kalorijas dabartiniame jos gyvenimo periode, atsižvelgiant į veislės, vystymosi ir esamos būklės ypatumus. Juk besivystančiam sunkiasvoriam, stambių kaulų Britų trumpaplaukių veislės paaugusiam kačiukui, reikia daugiau medžiagų ir kalorijų, negu sterilizuotai Sfinksų veislės katytei peržengusiai 8 metų ribą.Bet koks subalansuotos mitybos būdas yra geriau už nesubalansuotą mitybą, t.y. augintiniui yra sveikiau gauti vien vidutinės kokybės pašarus, nei būti maitinamam vien mėsa, kadangi augintinis negaus reikalingų jam mineralų ir vitaminų, o kitų gaus žymiai per daug ir tas atsispindės jo sveikatoje ir būklėje.

#### Kaip maitinti katę subalansuota mityba?

Turime 2 variantus:•Specializuoti kačių pašarai•Natūralus maistas subalansuotas priedais (RAW/BARF)Kas gi yra katei geriausia? Mano nuomonė į tai: "Žmogus nesukūrė nieko geriau, negu gamta", todėl geriausia ir sveikiausia mityba yra natūrali. Atrodo, jeigu mes jau turime atsakymą, kam nagrinėti toliau?Kadangi ne visi šeimininkai, turi laiko ir galimybių tinkamai paruošti reikalingus ingredientus. Todėl klausimą reikėtų suformuluoti "**Kačių mityba: Aukso vidurkis tarp kačių mitybos sveikumo ir šeimininkų galimybių bei norų**".Žiūrint ilgalaikiai, labai svarbus punktas nuo kurio priklauso Jūsų augintinio sveikata yra pakankamas vartojimas skysčių. Kai kurie mitybos tipai jau turi reikiamą skysčių kiekį, kai kurių tai yra probleminė vieta. Dažniausia problema dėl kurios nukenčia augintiniai, nevartojantys pakankamai skysčių, kad dėl padidėjusios šlapimo mineralizacijos, pas juos gali prasidėti akmenligė.Todėl suvartojamo skysčio kontrolė yra nemažiau svarbus dalykas, negu subalansuota, pagal ingredientus, mityba.

Pradėsime nuo specializuotų pašarų. Jų labai daug mūsų rinkoje ir sunku susigaudyti juose be išankstinės analizės ir pasiruošimo, ir net tada atėjus į parduotuvę jūsų planą gali pakeisti pribėgusi konsultantė, kuri dažniausiai išmano mityboje ne daugiau negu Jūs, bet turi nurodymus pasiūlyti tam tikrus produktus, kuriuos gamina parduotuvės partneriai ar kurie gaunami specialiomis sąlygomis ir kainomis.Todėl dažniausiai apsiperku internetu, kas turi ir ekonominę naudą, o būnant gyvūnų parduotuvėse atsisakau konsultančių pagalbos, nes žinau, ko man reikia.

Specializuoti pašarai būna dviejų rūšių:•Sausi pašarai•Konservuoti pašarai

#### Sausi pašarai

Sausi pašarai, tai yra specialiu būdu paruošti ingredientai, kurie dažniausiai būna sumalti, supresuoti specialiomis formomis ir išdžiovinti tam tikromis sąlygomis.Pagrindinė sausų pašarų problema yra jūsų augintinių suvartojamo skysčio kiekis.Matuojant gramais jūsų katė turi suvartoti 2-3 kartus daugiau vandens, negu sauso maisto.Todėl reikia stebėti, norint išvengti komplikacijų ateityje. Jei pastebite, kad katė suvartoja mažiau skysčių, patariama pažiūrėti į kitus mitybos tipus ir aplankyti veterinarą šlapimo analizei, kuri parodys jau esamą šlapime struvitų kiekį (t.y. šlapimo mineralizavimą) kuris tiesiogiai įtakoja akmenų formavimą.

Kiekvienas gamintojas nurodo ant pakuočių paros normas. Bet jeigu Jūsų gyvūnas neserga ir neturi viršsvorio, patariama neriboti sauso maisto ir jis gali būti pasiekiamas katei visą laiką.Išskyrus maistus, pritaikytus pagal specializuotus poreikius dažniausiai paros rekomendacijos atspindi maisto kokybę ir kuo mažesnė yra paros norma, tuo kokybiškesnis yra maistas.

Skirtumas tarp sauso pašaro ir konservuoto to paties gamintojo maisto, tos pačios rūšies ir lygio, yra dažniausiai tik tame, kad konservuoti pašarai ("konservai", "paštetai") turi reikiamą santykį ir kiekį drėgmės, ir augintinis papildomai gali gerti nedaug.Pliusas yra kad esate ramus, dėl suvartojamų skysčių, o minusas yra, kad dantenos nėra apkrautos kramtymu kieto maisto ir gali prasidėti parodontozė. Taip pat labiau formuojasi dantų akmenys.Todėl pagrinde maitinant konservais, reikia nepamiršti apie specializuotus kramtalus, sausgyslės, kremzlės, kitus sunkiai ir ilgai kramtomus produktus.

Kiekvienas gamintojas nurodo ant pakuočių paros normas. Patariama normuoti maisto ir maitinimų kiekį pagal gyvūno amžių ir Jūsų galimybes.Suaugusiam gyvūnui patariama konservuoto pašaro paros normą paduoti per 2 kartus, ryte ir vakare. Vakarinė porcija tūri būti didesnė negu rytinė santykiu 33/66%. Maitinant augintinį 3 kartus per parą porcijos dydžiai gali būti 25/25/50%. Prisisotinęs gyvūnas miega ramiau ir ilgiau nežadinamas instinktų.

:Prieš apžvelgiant maistų klases, reiktų atkreipti dėmesį į ingredientų gradaciją, juk pvz. mėsa ant nugaros skiriasi nuo mėsos ant šlaunies ar uodegos.Skaitant produktų sudėtį, reiktų skaityti originalia kalba, kadangi vertimas dažnai būna nekorektiškas. Pateikiu kelis ingredientų paaiškinimus, kad galėtume savarankiškai įvertinti sudėtį.Animal Digest, By-Products, By-Product meal, Chicken by-product: Subproduktai kačių pašaruose, tai perdirbti ragai, kanopos, kaulai, žarnynai, snapai, galvos, kojos.Bone Meal: Gyvulinės kilmės kaulų miltai, kuriuose gali būti likučiai, naudojamų migdymui preparatų, kenksmingų Jūsų gyvūnui. Išimtis: antienos ir vištienos miltai, kadangi migdymui toksiniai preparatai nėra naudojami.Animal Fat: Gyvulinės kilmės riebalai, kurie šiuo atveju nėra labai naudingi Jūsų gyvūnui ir juose gali būti likučiai toksinių gyvulių migdymo BHA / BHT, Ethoxyquin: toksiniai antioksidantai.Human Grade: Produktai, kurie yra sertifikuoti žmonių naudojimui ir yra naudojami kokybiškiausiuose kačių pašaruose.

#### Pašarų grupės

Pašarai dalinami į 4 grupes:•Economy•Premium•Super Premium•Holistic

#### Kaip dalinami pašarai į grupes?

Pašarai dalinami į grupes pagal sudėtį, kur pagrindinis vaidmuo atitenka gyvulinės kilmės produktų kiekiui, kilmei ir gradacijai.Kiekį galima pažiūrėti ant pakuotės, kur išvardinti ingredientai. Bet ir čia marketologai keliais būdais sunkina mums užduotį "suprasti produkto kokybę":•Nenurodo procentais produktų kiekio•Naudoja painų aprašymą, kuris gali suklaidinti pirkėjąKai nėra nurodyti procentai, galima susivokti apie sudėtį, iš produkto aprašymo, kadangi sudėtis rašoma nuo daugiausiai esamo ingrediento mažėjančia tvarka, t.y. pirmo ingrediento yra daugiau negu antro, o antro - negu trečio.Aprašyme yra nurodomas gyvulinės kilmės produktas, neminint žodžio "mėsa", pvz. "Višta: 50%" ar "Jautiena: 25%". Tai gali būti plunksnos, ragai, kanopos ir aš čia nejuokauju.Todėl skaitant produkto aprašymą visų pirmą reikia atkreipti dėmesį į "mėsą", nes ji ir bus pagrindiniu produkto kokybės faktoriumi. Tai gali būti "Vištienos mėsos miltai" ar "Jautienos mėsa", bet "miltai" nereiškia nieko neigiamo, tik perdirbtą mėsą.Išimtis yra tunas, nes jis nurodomas be žodžio "mėsa" ir jo kiekis sudėtyje turi būti kažkiek didesnis negu mėsos, konservuotame maiste analogiško lygio.Vieno gamintojo pašarų kokybė, gali būti ir "Economy" klasės, ir "Holistic", priklausomai nuo produktų linijos ("Almo Nature _Daily Menu_" yra "Economy" klasės, o "Almo Nature _Classic_" jau "Holistic" klasės pašaru)

#### •Economy

Mėsos / baltymų kiekis: 4%Įsisavinimas: 10-30%Pavadinimai: Kitekat, Whiskas, Friskies, Gourmet, Purina One, Felix, Sheba, Bozita, Katinka, Kitti, Perfect Fit, Darling, Dr.Clauders, Animonda Rafine, Almo Nature Daily, Ночной охотник ir kiti.Ekonominės klasės pašarų reikia vengti, nors reklama įkyriai mums sako atvirkščiai ir kaina neatrodo didelė.Juose nėra mėsos, ji yra pakeičiama šalutiniais produktais. Didelė dalis grūdų ir javų. Daug sintetinių priedų, skonio ir kvapo stipriklių.Sudėtyje yra draudžiami dažikliai, konservantai ir tirštikiai, neskirti naudoti maisto produktams. Deja, kačių maistas nepriklauso maisto produktų kategorijai, todėl priežiūros institucijoms nėra griežtos kontrolės gamintojams ir platintojams.

#### •Premium

Mėsos / baltymų kiekis: 10-25%Įsisavinimas: 30-50%Pavadinimai: Royal Canin (Rusijos gamybos), Nature's Protection, Araton, Advance, Miamor, Happy Cat, BioMill, Nutro nuggets, Doctor Alders, Flatazor, Pro Nature, Nutra, Gina, Feline Perfection, Schmussy, Smilla, Wahre Liebe, Josera (JosiCat, Classic) ir kiti.Dažnai tarp "Premium" ir "Economy" pašarų kokybės, labai plona linija. Yra mėsa ir subproduktai, padidėja gyvulinės kilmės produktų kiekis, kuris reikalingas, kad maistas būtų priskirtas šiai kategorijai, t.y. minimumas 10%, bet mažai tikėtina, kad peržengia 20-25% ribą.Pagrindinis vaidmuo taip pat skiriamas grūdams ir javams. Sudėtyje yra mažiau šalutinių perdirbimo produktų dėl padidėjusio gyvulinės kilmės produktų kiekio.Kaip rezultatą gauname daugiau ar mažiau toleruotiną maistą. Bet tikrai ne tai, ką rekomenduočiau jūsų katei.Maiste yra daug skonio ir kvapo stipriklių, dažiklių ir konservantų.

#### •Super Premium

Mėsos / baltymų kiekis: 25-35%Įsisavinimas: 50-90%Pavadinimai: Royal Canin (Prancūzijos gamybos), Hills, ProPlan, Concept for Life, Sanabelle, Grau, Eukanuba, Greenwoods, Iams, Leonardo, Arden Grange, Belcando, Blitz, 1st Choice, Nutrivet, Animonda _vom Feinsten Deluxe_, Wahre Liebe _Landlust_, Josera (Minette, Culinesse, Catelux, NatureCat, Marinesse, SensiCat, Léger, Carismo) ir kiti."Super Premium" kokybės pašarai, tai rekomenduojamas minimumas. Tai nėra optimali mityba Jūsų katei, bet tikrai nerekomenduoju pirkti prastesnės kokybės pašarų.Šių pašarų gamybai neturi būti naudojamos kenksmingos medžiagos ir jų sudėtyje negali būti tų priedų, kuriuos mes galime surasti žemesnės kokybės pašaruose. Dažniausiai sudėtyje galima surasti grūdus, šalutinius perdirbimo produktus gyvulinės kilmės ir nedidelį kiekį mėsos.Jei etiketėje nurodyta mėsa, turi būti paaiškinta jos kilmė.

#### •Holistic

Mėsos / baltymų kiekis: 50-80%Įsisavinimas: 90-100%Pavadinimai: Orijen, Acana, Purizon, Applaws, Power of Nature, GranataPet, Feline Porta 21, Mac's, Feringa, Felidae, Eagle Pack, Now Natural Holistic, Go Natural Holistic, 1st Choice Holistic, Farmina N\&D, Grandorf, ProNature Holistic, Profine Adult Cat, Almo Nature _Holistic_ (su grūdais) ir kiti.

:Virš 70% mėsos: Feline Porta 21, Cosma _Nature_, Applaws, Mac's, Zoolove.Virš 50% mėsos: Shesir, Cosma _Thai/Glory_ (35-50%), Cosma _Original_ (50-65%), Almo Nature _Classic_, GranataPet _Symphonie_, CatNatura, SushiCat, Nutripe, Nature's Menu, OrganicVet, Greenwoods, Taste of the Wild, Animonda _vom Feinstein_, Yarrah, Lilly's Kitchen Bio-Menu ir kiti.Virš 50% mėsos ir : Feringa, Animonda _Carny_, GranataPet _DeliCatessen_, Grau, GimCat, O'Canis, Catz, Terra Faelis, Leonardo, Wahre Liebe _Landlust_ ir kiti.

Mes naudojame ir rekomenduojame naudojimui šios klasės pašarus, kadangi:•Holistiniame maiste nėra nepažymėtų/nepaminėtų produktų•Naudojami tik "Human Grade" produktai•Aiški, skaidri ir išsami sudėtis•Gamyboje nenaudojamas glitimas•Nenaudojami pigesni šaltiniai baltymams (pvz. iš šalutinių gamybos produktų, kaulų miltų)•Draudžiama naudoti įvairius cheminius dažus, konservantus, skonio ir kvapo stipriklius;Holistiniai pašarai priklauso naujausiai kartai pašarų ir atskirti į atskirą klasę. Jų gamyba yra pagrįsta naujovišku požiūriu į naminių gyvūnėlių mitybą. Pagrindas šio požiūrio yra, kad mūsų gyvūnų-augintinių mitybą, pagrinde turi sudaryti mėsa ir pageidautina, kad mėsa būtų laukinių gyvūnų, kadangi jie maitinasi natūraliomis žaliavomis.Mėsos terminis apdorojimas bus minimalus, kadangi tai padeda išlaikyti daugiau naudingų savybių sudėtinių ingredientų. Tokios žaliavos ir ingredientai klasifikuojami "Human Grade", o tai reiškia, kad produktai, naudojami gamyboje ir finalinio produkto kokybė atitinka žmonių maistui keliamus reikalavimus.Pagrindinis skirtumas tarp įprastų maistų ir "Holistic" yra sudėties skaidrume ir konkrečiai nurodyta iš kokio šaltinio jame yra medžiagos, tokios kaip riebalai, baltymai ir angliavandeniai. Taip pat nurodomas mėsos, žuvies arba paukštienos šaltinis, naudojamas pašarų gamybai ir aiškiai nurodytas kiekis, o atskirai paminima apie gyvūninių riebalų sudėtį.Pagrindinis šaltinis augalinių baltymų pašaruose šioje klasėje yra rudieji ryžiai, lęšiai ir žirniai, o ne grūdai. Reikiamam vitaminų ir mineralų kiekiui užtikrinti sudėtyje galima rasti įvairių žolių, uogų, vaisių, daržovių.Dažniausiai "Holistic" kokybės pašarai būna "Grain Free" (begrūdžiai).

#### Natūrali mityba (RAW/BARF)

"Natūralia mityba" yra vadinama mitybos schema, kurios pagrindą sudaro natūralūs komponentai, dažniausiai sumalti ir sumaišyti tam tikru santykiu, skirtingos rūšys mėsos su priedais kitų produktų ar mineralinių/vitamininių papildų, kurių pagalba maistas yra subalansuojamas katėms. Maistas dažniausiai yra gaminamas dideliais kiekiais, skirstomas į porcijas ir užšaldomas.Kaip rašiau pradžioje, mano nuomone "Žmogus nesukūrė nieko geriau, negu gamta", todėl norint maitinti gyvūną kuo geriau, reiktų maitinti jį maistu su natūraliu pagrindu. Bet ne visi turi galimybių, laiko, paruošti, subalansuoti ir laiku paduoti atšildytą maistą, todėl yra ieškomas kompromisas tarp mūsų galimybių/norų ir augintinių mitybos. Tam yra sukurti specializuoti pašarai, kurie yra subalansuoti ir kurių naudojimas nereikalauja daug laiko ar žinių.Jeigu visgi nusprendėte maitinti augintinį natūraliai, Jums reikės pastudijuoti tokios mitybos ypatumus, produktų savybes ir sudėtį. Pasirinkti sau patogią/prieinamą mitybos schemą ir receptus. BARF/RAW mitybai interneto platybėse yra skirta daug resursų, todėl neįmanoma apžvelgti išsamiai šioje temoje apie mitybos tipų palyginimą, o reikalauja atskiro straipsnio, bet bendram įsivaizdavimui reiktų pateikti pagrindinius aspektus.Labiausiai katėms tinkanti mėsa, tai jautiena, aviena, triušiena. Galima duoti vištienos, bet ji priskiriama dietiniam maistui, kadangi yra liesa. O kalakutienos mėsa atvirkščiai negu vištiena yra riebi.Atskirai noriu pabrėžti, kad katėms **kiauliena netinka**, kadangi tai yra riebi mėsa, joje labai daug natrio, parazitų "Taenia solium" ir "Trichinella". O paskutiniai gali išgyventi terminį apdorojimą.

Kates nereikia maitinti išpjova ir smulkiai supjaustyta mėsa. Tai turi būti mėsa be riebalų, odos ir kaulų, bet su sausgyslėmis ir stambiais gabalais, kad katė kramtytų, taip apkraunant dantenas ir tai yra prevencija parodontozės. Bet ir negalima duoti mėsos su kauliukais ir kaulais, kadangi katė kramtant gali susižeisti, o prarijus aštrius ar smulkius kaulus, jie gali ne tik pažeisti virškinimo trakto sieneles, bet ir užstrigti, ir teks skubiai operuoti augintinį.

#### Mėsa ir vitaminai/mineralai

Dažnai matau klausimus "Kodėl negalima maitinti vien mėsa?", juk kieme katės maitinasi vien ja.Mėsa turi būti mitybos pagrindu, bet vien mėsa maitinti negalima. Kalbant apie kiemo katinus, prašau apžiūrėti juos iš arčiau, patikrinti kailio būklę, bendrą vaizdą ir esu įsitikinusi, kad jeigu padaryti tyrimus, pasimatytų daug sveikatos problemų. Todėl "valgo viską ir nieko neatsitiko" ar "pas močiutę kaime vienas katinas gyveno 18 metų" nėra svarūs argumentai, nes daugumos kiemo katinų sveikata ir būklė nėra gera, o visose rūšyse pasitaiko atskiri egzemplioriai, išimtis, kurie net sergant atrodė gerai ar ilgai gyveno. Juk ir žmonių tarpe yra išimčių, kurie vartojo alkoholį ir rūkė dideliais kiekiais iki pačios mirties, bet pragyveno virš 100 metų, tai neatspindi žalos sveikatai vidutiniam rūšies atstovui.Grįžtant prie kačių mitybos ir mėsos, kaip pavyzdį pateiksiu kelių mineralų analizę naudojant populiariausią mėsą tinkančią katėms – jautieną ir kalcį su fosforu, kurie abu labai reikalingi organizmui ir yra surišti tarp savęs. Bet prieš tai paminėsiu, kad blogiau už medžiagų nepriteklių yra medžiagų perteklius.Katės organizmui mineralai/vitaminai reikalingi ne tik skirtingais kiekiais, bet yra labai svarbus jų santykis tarpusavyje.

Jautienoje šis santykis yra 1:18. Kalcio yra mažiau 18 kartų, t.y. virš 20 kartų mažiau už rekomenduojamą santykį. Todėl galite įsivaizduoti disbalansą, koks bus maitinant vien mėsa ir jo žalą, ypač besivystantiems augintiniams. O kalbant apie perteklių, vieną iš fosforo pertekliaus simptomų galite pastebėti, kai plaukai pasidaro matiniai, neblizgūs, pradeda slinkti.Bandymas suteikti augintiniui reikiama dozę kalcio gali tapti galvos skausmu. Grietinė nėra geras šaltinis, kadangi katės dažnai nustoja toleruoti laktozę po vaikiško periodo ir 50 gramų jautienos reiktų 200 gramų grietinės.Kiaušinių lukštai gali būti natūraliu kalcio šaltiniu, juose virš 90% kalcio, bet vištų kiaušinių lukštai netinka dėl salmoneliozės pavojaus, o tinka tik putpelių kiaušinių lukštai, kurių poros yra mažesnės nei salmoneliozės viruso ir jis negali patekti į vidų. Bet nepamirškite apie reikiamą kiekį ir įvertinkite galimybes gauti tokį jų kiekį.Kas liečia dirbtinius kalcio šaltinius, tai čia mes susiduriame su keliomis problemomis, kadangi dažniausiai kalcį galima rasti mineraliniuose kompleksuose, kur yra taip pat ir fosforas, kurio perteklių norime subalansuoti, o beveik viso kalcio be fosforo produktų asortimento esančio gyvūnų parduotuvėse šaltiniu yra malti kaulai. Čia pagrindinė problema yra užkrėtimo rizika ir preparatai naudojami gyvūnų migdymui, todėl nepatariu šio varianto. Sintetinis kalcis neišsprendžia problemos, kadangi skirtingos rūšies kalcio (gliukonato, borgliukonato, citrato) įsisavinimas kačių organizme labai skiriasi, kartais kelis kartus ir tam yra būtinas vitaminas D3, kurio nebūna šiuose produktuose. Šiai akimirkai vienintelis aptiktas produktas, turintis kalcį ir D3, bet be fosforo ir, kurį mes galime surasti mūsų regione, tai yra "Virbac Pet-Tabs Calcium"/"Virbac CalciDelice".Bet su jo pagalba, mes išspręsime tik kalcio problemą, o juk lieka visi kiti vitaminai ir mineralai.

Kad ir kokį mitybos tipą bepasirinktumėte, bet maitinkite katę sveikai, kokybiškai, subalansuotai, venkite pigių ingredientų ir maistų:

Kava ir arbataAlkoholisŠokoladas, kakavaApyniaiPomidoraiBrokolisAvokadaiSvogūnaiAnkštiniai (soja, žirniai, pupelės)Žalios bulvės ar lupenosVaisių sėklos ir kauliukai: kriaušių, obuolių, abrikosų, slyvų, persikų, nektarinųVynuogės ir razinosCitrinos, apelsinai, kivi, ananasaiKai kurie grybaiMakadamijų ir graikiniai riešutaiUpinė žuvysŽali kiaušiniaiKiaulienaMėsos riebalai didesniais kiekiaisŽąsiena, antienaMielinė tešlaCukrusKepti produktai ir gaminiaiPrieskoniai ar maistas su prieskoniais, aštrūs, sūrūs, rūkyti, aitrūs produktai ir gaminiaiTabakasŽmogiški vitaminai su geležimi
