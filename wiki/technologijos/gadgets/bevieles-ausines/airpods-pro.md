# Airpods Pro

Žinoma, kadangi originaliasias Airpods ausines aš vertinau [tikrai teigiamai](./), tai neturėtų stebinti ir tai, jog į [Airpods Pro](https://www.apple.com/airpods-pro/) aš taipogi žiūriu išties teigiamai ir planuoju jų įsigijimą. But let me explain myself a lil bit.

Kaip ir rašiau praėjusiame straipsnyje, kai 2016-ųjų pabaigoje buvo pristatytos pirmosios kartos Apple bevielės ausinės, tai tapo pakankamai big deal, nes kito išties sulyginamo produkto rinkoje kaip ir nebuvo. Tikrai nekalbu apie tai, jog Apple padarė "revoliuciją" ir bevielių ausinių rinkoje tikrai netrūko ir iki tol. Tačiau galima buvo rinktis arba iš kitokio formos faktoriaus ausinių \(pvz daug didesnių headband'ų, kaip kad puikios Bose QC35 II ar Sony WH-1000XM3\), arba iš išties ženkliai brangesnių sprendimų iš rimtų audio gamintojų \(Klipsch, Audio-Technica, Sennheiser, B&O\) arba iš panašių produktų, pasižyminčių prastesne baterija ir gerokai didesniu case'u. Taigi, Airpods būdamos tokios mažytės, skambėdamos OK, turinčios visai normalią bevielių ausinių kainą ir pasižyminčios puikia bateriją išties greitai atrado savo nišą. Pridėkime Apple "mados faktorių" ir produktas tapo taip gerai parduodamu, jog net mūsų sostinėje nebegalėjai prasieiti mieste neprasilenkęs su Airpods savininku.

Tačiau nuo to laiko konkurencija vietoje nestovėjo. Be krūvos kiniškų klonų atsirado ir daugiau tokio pobūdžio gaminių. Kai kurie pradėjo lenkti Airpods savo baterija, kai kurie - garso kokybe, tad pasirinkimas išties padidėjo, o Airpods, neturinčius net ir pasyvios garso izoliacijos, rekomenduoti pradėjo darytis vis labiau sudėtinga. Stipriausiu konkurentu tapo [Sony WF-1000XM3](https://www.sony.com/electronics/truly-wireless/wf-1000xm3) ir nesunku suprasti kodėl: aktyvus triukšmų blokavimas, 6 valandas laikanti baterija \(su išjungtu ANC - net 8!\), na ir žinoma - Sony išlaiko savo solidžios garso kokybės reputaciją. Visa galva aukščiau, tiek už pirmos, tiek už antros kartos Airpods. Ir štai dabar sulaukėme Airpods Pro. 

Taip, galbūt Sony vis vien vis dar laimi šiek tiek geresne garso kokybe \(pasakyti kol kas vis dar sunku, nes pirmosios apžvalgos labai prieštaringos ir jei vienosios teigia, jog Airpods Pro garso kokybė sulyginama ar net geresnė, tai kitos apžvalgos teigia priešingai - kad jos skamba vos pastebimai geriau, nei senieji Airpods ir Sony vis vien yra ženkliai geresnės\), ko gero Sony vis dar turi šiek tiek geresnį garso blokavimą, tačiau manau, kad Airpods visgi yra geresnis produktas. Kodėl?

Pirmiausia geras produktas nevisada yra tas, kuris yra geriausias kažkuriose konkrečiose nišose. Geras produktas yra kompetentingai geras visur, kitaip tariant "great all around". Sony ausinės neginčijamai skamba geriau, nei Airpods. Tačiau užtat turi kitų problemų, pvz.: ryšys nėra itin stabilus ir garso signalas kartais pradeda trūkinėti ar išvis pametamas. Taipogi Sony ausines naudojant su keliais įrenginiais, tenka kartoti poravimo procesą, kiekvieną kartą pereinant nuo vieto, prie kito įrenginio. Jau nė nekalbu apie tai, jog šių ausinių mikrofono kokybė išties nuvilianti. Nuvilianti tiek, kad kai kurie ausinių savininkai teigia, jog kompanija galėjo geriau mikrofono tuomet nedėti išvis. Na ir galiausiai - case'o dydis. 

|  |  |
| :--- | :--- |
| ![](../../../../.gitbook/assets/unnamed.jpg) | ![](../../../../.gitbook/assets/xyrfuji.jpg) |

Airpods Pro čia turi ne inkrementinį, o išties game changing pranašumą. Niekas kompaktiškų ausinių nesirenka dėl garso kokybės ar dėlto, jog jos lengvai poruojasi su įrenginiais. Pagrindinis Airpods point'as visada buvo patogumas. Tai yra \#1 priežastis kodėl žmonės išvis perka bevielius in-ear'us. Kai ausinių case'as yra su dydžiu, kaip floss siūlo dėžutė, kišenėje jos yra tiesiog nepastebimos. Apie jas nereikia galvoti, įsimetei telefoną, raktus ir ausines ir išvis apie jas užmiršti, gali turėti jas su savimi kasdien, visur ir visada,. Tad kadangi šios produktų nišos visa esmė yra jų dydis ir patogumas, tai ir lyginant produktus tarpusavyje, būtina vertinti pagal tai. Sony dėžutės jau nesinorėtų laikyti kelnių kišenėje "all the time". Kiekvieną kartą atsisėdus norėtųsi jas išsitraukti ir pasidėti ant stalo. Jas patogiau laikyti striukės kišenėje, įsimesti į kuprinę ar rankinuką ar tiesiog palikti pvz automobilyje ar sportiniame krepšyje. Vadinasi jos jau verčia apie jas galvoti, galbūt jau nebeturėsi jas visuomet su savimi. O tai ir yra fundamentalus skirtumas. Ir pagrindinis Sony dealbreakeris.

Tad Airpods Pro gali turėti, kad ir 20% prastesnį garsą, garso izoliavimą, bei prastesnę bateriją, bet jos neturi tokių ryškių trūkumų ir yra pakankamai great ir išbalansuotas produktas. Iš čia ir pagrindinis Airpods Pro argumentas: geros specifikacijos ir dizainas &gt; nei pačios geriausios specifikacijos rinkoje, tačiau ne itin geras dizainas.

