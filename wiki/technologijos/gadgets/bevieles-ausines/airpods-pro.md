# Airpods Pro

Kadangi originaliasias Airpods ausines aš įsivertinau [tikrai teigiamai](./), tai neturėtų stebinti ir tai, jog į Airpods Pro aš taipogi žiūriu išties palankiai ir net planuoju upgrade'ą į jas. Bet apie viską iš eilės.

Kaip ir rašiau praėjusiame straipsnyje, kai 2016-ųjų pabaigoje buvo pristatytos pirmosios kartos Apple bevielės ausinės, kito išties sulyginamo produkto rinkoje kaip ir nebuvo. Nekalbu apie tai, jog Apple padarė "revoliuciją", bevielių ausinių rinkoje tikrai netrūko ir iki tol. Tačiau tuo metu rinktis buvo galima arba iš kiek kitokio formos faktoriaus ausinių \(pvz neckband'ų ar ausis apgaubiančių headband'ų, kaip kad puikios Bose QC35 II ar Sony WH-1000XM3\), arba iš išties gerokai brangesnių sprendimų iš rimtų audio gamintojų \(Klipsch, Audio-Technica, Sennheiser, B&O\), arba iš panašių produktų, pasižyminčių ženkliai prastesne baterija ir gerokai didesne dėžute. Taigi, Airpods būdamos tokios mažytės, turinčios visai normalią bevielių ausinių kainą, pasižyminčios puikia baterija ir skambėdamos OK, išties greitai atrado savo nišą. Pridėkime Apple "mados faktorių" ir produktas tapo taip gerai parduodamu, jog net mūsų sostinės gatvėse nebegali prasieiti neprasilenkęs su Airpods'ų savininku.

Tačiau nuo jų pasirodymo konkurencija vietoje taipogi nestovėjo. Kol pirmasis Apple ausinių atnaujinimas buvo tik bevielio krovimo korpusas, be krūvos kiniškų klonų atsirado ir daugiau tokio pobūdžio gaminių iš kitų žinomų gamintojų, lenkenčių šias ausines tiek baterija, tiek garso kokybe ir Airpods'us, neturinčius anei jokios garso izoliacijos, rekomenduoti pradėjo darytis vis labiau sudėtinga. Iš visų konkurentų stipriausiu tapo [Sony WF-1000XM3](https://www.sony.com/electronics/truly-wireless/wf-1000xm3) ir visai nesunku suprasti kodėl: aktyvus triukšmų blokavimas, 6 valandas vienu įkrovimu laikanti baterija \(su išjungtu ANC - net 8\), 30h total, na ir žinoma - Sony ir toliau išlaiko savo solidžios garso kokybės reputaciją. Visa galva aukščiau už abiejų kartų Airpods.   
Tačiau dabar sulaukėme [Airpods Pro](https://www.apple.com/airpods-pro/). 

Taip, galbūt Sony vis vien vis dar laimi šiek tiek geresne garso kokybe \(pasakyti kol kas vis dar sunku, nes dabartinės pirmosios apžvalgos labai prieštaringos ir jei vienosios teigia, jog Airpods Pro garso kokybė prilyginama ar net ir geresnė, tai kitos apžvalgos teigia priešingai - kad jos skamba vos pastebimai geriau, nei senieji Airpods ir Sony vis vien groja pastebimai geriau\), ko gero Sony vis dar turi šiek tiek geresnį garso blokavimą, tačiau manau, kad Airpods visgi yra geresnis produktas. Kodėl?

Pirmiausia GERAS produktas nebūtinai yra geriausias. Geras produktas turi būti kompetentingai geras visais atžvilgiais ir neturėti išties rimtų trūkumų. Kitaip tariant "great all around". Sony ausinės universaliai pripažystamos, kaip grojančios išties kokybiškiau, tačiau: 1\) Ryšys nėra itin stabilus ir garso signalas kartais trūkinėja ar išvis pametamas. 2\) Ausines naudojant su keliais įrenginiais tenka kartoti poravimo procesą. 3\) Mikrofono kokybė išties nuvilianti. Kai kurie ausinių savininkai teigia, jog kompanija galėjo geriau mikrofono tuomet net nedėti išvis. 4\) Na ir galiausiai - case'o dydis:

|  |  |
| :--- | :--- |
| ![](../../../../.gitbook/assets/unnamed.jpg) | ![](../../../../.gitbook/assets/xyrfuji.jpg) |

Manau, kad būtent šis, paskutinis point'as, yra ne inkrementinis, o išties esminis, svarstyklių rodyklę į Airpods pusę persveriantis pranašumas. Iš esmės niekas kompaktiškų ausinių nesirenka dėl jų garso kokybės. \#1 priežastis kodėl žmonės išvis perka bevielius in-ear'us yra jų patogumas. Kai ausinių case'as yra su dydžiu, kaip floss siūlo dėžutė, kišenėje jos yra tiesiog nepastebimos. Apie jas nereikia galvoti, gali turėti jas su savimi visur ir visada. O turint omenyje šios produktų nišos tikslą, lyginti produktus tarpusavyje reikėtų atitinkamai. Sony dėžutės dydis jau visgi prasilenkia su komfortabilia kasdieninio nešiojimosi kartu riba ir jų nesinorėtų laikyti kelnių kišenėje "all the time". Kiekvieną kartą atsisėdus norėtųsi case'ą išsitraukti ir pasidėti ant stalo. Tokias ausines patogiau nešiotis striukės, švarko kišenėje, įsimesti į kuprinę ar rankinuką ar tiesiog palikti automobilyje ar sportiniame krepšyje. Vadinasi jos jau verčia apie jas galvoti, taikytis ir tikriausiai nebeturėsi jų visuomet su savimi. O tai ir yra fundamentalus skirtumas.

Tad Airpods Pro gali turėti, kad ir 20% prastesnį garsą, garso izoliavimą, bei prastesnę bateriją, bet jos neturi tokių akivaizdžių ir ryškių trūkumų ir yra išbalansuotai geras produktas. Iš čia ir yra mano pagrindinis Airpods Pro argumentas: geros specifikacijos, usability ir dizainas visada yra &gt; nei tiesiog pačios geriausios specifikacijos rinkoje.

