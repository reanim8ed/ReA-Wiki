# Airpods Pro

Kadangi originaliasias Airpods ausines aš vertinau [tikrai teigiamai](./), tai neturėtų stebinti ir tai, jog į [Airpods Pro](https://www.apple.com/airpods-pro/) aš taipogi žiūriu palankiai ir net planuoju jų įsigijimą. But let me explain myself a lil bit.

Kaip ir rašiau praėjusiame straipsnyje, kai 2016-ųjų pabaigoje buvo pristatytos pirmosios kartos Apple bevielės ausinės, kito išties sulyginamo produkto rinkoje kaip ir nebuvo. Nekalbu apie tai, jog Apple padarė "revoliuciją", bevielių ausinių rinkoje tikrai netrūko ir iki tol. Tačiau galima buvo rinktis arba iš kitokio formos faktoriaus ausinių \(pvz daug didesnių headband'ų, kaip kad puikios Bose QC35 II ar Sony WH-1000XM3\), arba iš išties ženkliai brangesnių sprendimų iš rimtų audio gamintojų \(Klipsch, Audio-Technica, Sennheiser, B&O\) arba iš panašių produktų, pasižyminčių prastesne baterija ir gerokai didesniu case'u. Taigi, Airpods būdamos tokios mažytės, skambėdamos OK, turinčios visai normalią bevielių ausinių kainą ir pasižyminčios puikia baterija, išties greitai atrado savo nišą. Pridėkime Apple "mados faktorių" ir produktas tapo taip gerai parduodamu, jog net mūsų sostinėje nebegalėjai prasieiti mieste neprasilenkęs su Airpods savininku.

Tačiau nuo jų pasirodymo konkurencija vietoje taipogi nestovėjo. Kol pirmasis Airpods atnaujinimas buvo tik bevielio krovimo korpusas, be krūvos kiniškų klonų atsirado ir daugiau tokio pobūdžio gaminių, lenkenčių šias ausines baterija ar garso kokybe ir Airpods, neturinčius net ir pasyvios garso izoliacijos, rekomenduoti pradėjo darytis vis labiau sudėtinga. Iš visų konkurentų stipriausiu tapo [Sony WF-1000XM3](https://www.sony.com/electronics/truly-wireless/wf-1000xm3) ir visai nesunku suprasti kodėl: aktyvus triukšmų blokavimas, 6 valandas vienu įkrovimu laikanti baterija \(su išjungtu ANC - net 8\), 30h total, na ir žinoma - Sony išlaiko savo solidžios garso kokybės reputaciją. Visa galva aukščiau, tiek už pirmos, tiek už antros kartos Airpods. Ir štai dabar sulaukėme Airpods Pro. 

Taip, galbūt Sony vis vien vis dar laimi šiek tiek geresne garso kokybe \(pasakyti kol kas vis dar sunku, nes dabartinės pirmosios apžvalgos labai prieštaringos ir jei vienosios teigia, jog Airpods Pro garso kokybė prilyginama ar net ir geresnė, tai kitos apžvalgos teigia priešingai - kad jos skamba vos pastebimai geriau, nei senieji Airpods ir Sony vis vien yra ženkliai geresnės\), ko gero Sony vis dar turi šiek tiek geresnį garso blokavimą, tačiau manau, kad Airpods visgi yra geresnis produktas. Kodėl?

Pirmiausia GERAS produktas nebūtinai yra geriausias. Geras produktas turi būti kompetentingai geras visais atžvilgiais ir neturėti išties rimtų trūkumų. Kitaip tariant "great all around". Sony ausinės neginčijamai skamba geriau, nei Airpods, tačiau... 1\) Ryšys nėra itin stabilus ir garso signalas kartais pradeda trūkinėti ar išvis pametamas. 2\) Ausines naudojant su keliais įrenginiais, tenka kartoti poravimo procesą. 3\) Mikrofono kokybė išties nuvilianti. Nuvilianti tiek, kad kai kurie ausinių savininkai teigia, jog kompanija galėjo geriau mikrofono tuomet nedėti išvis. 4\) Na ir galiausiai - case'o dydis:

|  |  |
| :--- | :--- |
| ![](../../../../.gitbook/assets/unnamed.jpg) | ![](../../../../.gitbook/assets/xyrfuji.jpg) |

Manau, kad tai ne inkrementinis, o išties esminis, svarstyklių rodyklę persveriantis pranašumas. Niekas kompaktiškų ausinių nesirenka dėl garso kokybės. \#1 priežastis kodėl žmonės išvis perka bevielius in-ear'us yra patogumas. Kai ausinių case'as yra su dydžiu, kaip floss siūlo dėžutė, kišenėje jos yra tiesiog nepastebimos. Apie jas nereikia galvoti, gali turėti jas su savimi visur ir visada. Tad turint omenyje šios produktų nišos tikslą, lyginant produktus tarpusavyje reikėtų atitinkamai. Taigi, Sony dėžutės dydis jau visgi prasilenkia su kasdieninio nešiojimosi kartu komfortabiliu limitu ir jų nesinorėtų laikyti kelnių kišenėje "all the time". Kiekvieną kartą atsisėdus norėtųsi ją išsitraukti ir pasidėti ant stalo. Tokias ausines patogiau nešiotis striukės, švarko kišenėje, įsimesti į kuprinę ar rankinuką ar tiesiog palikti automobilyje ar sportiniame krepšyje. Vadinasi jos jau verčia apie jas galvoti, taikytis ir tikriausiai nebeturėsi jų visuomet su savimi. O tai ir yra fundamentalus skirtumas.

Tad Airpods Pro gali turėti, kad ir 20% prastesnį garsą, garso izoliavimą, bei prastesnę bateriją, bet jos neturi tokių ryškių trūkumų ir yra pakankamai great ir išbalansuotas produktas. Iš čia ir pagrindinis Airpods Pro argumentas: geros specifikacijos ir dizainas &gt; nei pačios geriausios specifikacijos rinkoje, tačiau ne itin geras dizainas.

