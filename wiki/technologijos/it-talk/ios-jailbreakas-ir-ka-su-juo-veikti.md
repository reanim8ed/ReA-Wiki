---
description: 'Publikuota: 2014-12-07'
---

# iOS jailbreak’as ir ką su juo veikti

![](../../../.gitbook/assets/cydia-ios-8.1-tweaks.png)

Kad jau taip nutiko, kad savo pirmąjį, bet tikiu, kad toli gražu ne paskutinį, obuolį naudoju jau daugiau, nei vieneri metai, tai galiu papasakoti apie tai, kaip galima iš savo įrenginio išgauti mažumėle daugiau, nei tai leidžia Apple.

Android savininkai papildomą funkcionalumą ištraukia su vadinamuoju „rootinimu“. Tai savoka, įprastai reiškianti, kad unix operacinėse sistemose programoms suteikiama pilna prieiga prie visų komandų, be jokių apribojimų. Maždaug „Run As Administrator“ atitikmuo. To pasekoje kai kurie app’sai gali prieiti prie sisteminių failų, prie kurių įprastai programos neprileidžiamos ir pasiūlyti awesome funkcionalumą: ekrano spalvų kalibravimas, procesoriaus dažnių ir įtampų keitimas, nepašalinamų programų trynimas ar sistemos atsarginių kopijų kūrimas. Rootinimas dažniausiai atliekamas išties nesudėtingai, specialių programų pagalba, telefoną pajungus prie kompiuterio ar net tiesiog iš pačio telefono ir dažniausiai įmanomas dar tą pačią dieną vos tik pasirodžius naujajai android versijai. Taip buvo ir praėjusį mėnesį pasirodžiusiam Android 5.0 Lollipop.

### O kas yra jailbreak?

Jailbreak’as ant iOS įrenginių iš pačio principo daro tą patį, tiesiog kitais būdais. Tačiau kadangi visa tai įmanoma tik pasinaudojant operacinės sistemos saugumo spragomis, kurias aptikti išties nėra lengva, tai ištisos programišių komandos dirba ieškodamos šių spragų ir būdų kaip pasiekti šį tikslą. Stengiamasi tai atlikti kiek įmanoma greičiau, nes tie kurie pirmesni, gauna pripažinimą, kaip išties patyrę programuotojai/hackeriai, bei įprastai gauna premijas ar progą užsidirbti, tačiau nepaisant viso šio skubėjimo, surasti šias spragas pasirodžius iPhone 5s užtruko 94 dienas, o iPhone 5, net 136! O ir kompanija Apple tuo tikrai nesidžiaugia ir besirūpindama savo įrenginių saugumu, bandydama išlaikyti kompanijos gerą reputaciją, bei ypač pasipildžiusi tokiomis funkcijomis, kaip, kad nesenai pristatyti mobilūs piniginiai apmokėjimai, tiesiog privalo šias spragas užtaisyti kuo skubiau ir dažniausiai tai padaro jau sekančio, kad ir nedidelio atnaujinimo metu.

Taigi, kai iOS įrenginyje visgi padaromas jailbreak’as, įrašoma programėlė, pavadinimu Cydia, kuri yra tarsi AppStore, skirta tik neoficialioms sistemos modifikacijoms. Jos pagalba galima susirasti jus dominantį patobulinimą \(vadinamuosius tweak’sus\) ir suinstaliavus, bei perkrovus įrenginį iškarto džiaugtis jo vaisiais. Geriausia yra tai, kad šis modifikacijų katalogas yra save besireguliuojantis ir jūs būsite įspėtas, jei bandysite susirašyti tweak’są, nesuderinamą su jūsų operacinės sistemos versija, o net jei kažkas suveiktų negerai, galėsite be problemų jį tiesiog ištrinti ir grįžti atgal, tarsi nieko nebūtumėte instaliavę, tad jokios baimės sugadinti ar užlaužti savo įrenginio nėra.

![](../../../.gitbook/assets/auraipad-1000x750.png)

### Kaip atlikti jailbreak’ą?

Apple įrenginiuose vyrauja tendencija, kad viskas turi būti atliekama labai paprastai ir intuityviai. Ta pati taisyklė galioja net ir su nulaužimu – procesas nereikalauja didelių pastangų, komandinės eilutės išmanymo ar specialių žinių. Viskas ką iš esmės jums reikia atlikti, tai parsiųsti kompiuterio programą, laikinai nuimti savo įrenginyje saugos kodą, pajungti įrenginį prie kompiuterio ir paleisti programą. Po kelių akimirkų programa praneš, kad jailbreak’as atliktas sėkmingai ir galėsite atjungti įrenginį, bei jame jau rasti pilnai funkcionuojančią Cydia.

Kadangi, programišių grupių yra ne viena, tai ir sprendimai kartais būna keli:

-Patys pirmieji ir labiausiai pasižymėję su šiuo iOS 8 atnaujinimu buvo kiniečių [PanGu](http://en.pangu.io/). Tačiau jų sprendimas šiuo metu yra nesuderinamas su pačia naujausia 8.1.1 iOS versija. Tad jeigu turite 8.0-8.1, galite drąsiai naudoti būtent jų sprendimą.

-O štai komanda [TaiG](http://taig.com/en/) staigiai išlindo, tarsi iš niekur ir nesenai pasiūlė sprendimą, net ir 8.1.1 versijai. Tiesa, šis metodas dar visai šviežias ir mažiau pratestuotas, tad kartais visko gali pasitaikyti, tačiau iš esmės daugumai vartotojų suveikia pakankamai sklandžiai.

### Ką veikti jau turint jailbreak’ą?

Kai jau turite suinstaliavę Cydia, tada ir prasideda visas smagumas: galite keisti sistemos išvaizdą, šriftą, siųstis programėles nemokamai, blokuoti reklamas, pasididinti ekrane rodomų programų kiekį ir daugelis kitų dalykų. Viskas atliekama vietoje, toje pačioje Cydia programėlėjė. Per ją ieškosite, siųsitės, instaliuosite, o prireikus ir šalinsite sistemos modifikacijas.

![](../../../.gitbook/assets/cydia-ios-7.jpg)

### Kaip instaliuoti tweak’sus?

Pirmame lentelės stulpelyje nurodytas šaltinis, kur yra šis patobulinimas. Įsitikinkite, kad šis šaltinis yra įtrauktas jūsų Cydia sąraše **Sources**. Jeigu nėra, įtraukite jį paspaudę mygtukus Edit -&gt; Add. Palaukę, kol visi šaltinio duomenys bus parsiųsti, atsidarykite skiltį Search ir paieškos laukelyje įveskite modifikacijos pavadinimą. Jeigu esate įsitraukę daug šaltinių, tai galimas daiktas, kad paieškoje matysite nemažai rezultatų, tačiau susiraskite būtent tą, kurio versijos numeris atitinka mano nurodytą arba naujesnį, bei kuris yra būtent iš mano nurodyto šaltinio. Šaltinį sužinosite atsidarę tweak’so aprašyme \(logotipas po autoriaus eilute\). Suradę reikiamą ir suderinamą patobulinimą, paspauskite mygtuką Install. Po instaliacijos, bus paprašyta perkrauti įrenginį ir iškart po to, galite keliauti į įrenginio nustatymus ir juose rasite naujus, savo instaliuoto patobulinimo nustatymus, žinoma, jei jis tokius turi. Taigi:

| **Source** | **Pavadinimas \(versija\)** | **Ką daro?** |
| :--- | :--- | :--- |
| http://repo.insanelyi.com/ | Activator \(1.8.4\) | Vartotojo nustatytos gestų komandos. Ypač lankstus ir daug panaudojamumo turintis tweak’sas |
| http://cydia.iphonecake.com/ | AppCake \(4.85\) | AppStore stiliaus programėlių katalogas, kurio pagalba programėles siūsitės nemokamai. Instaliavimui būtina turėti AppSync |
| http://repo.insanelyi.com/ | Apex 2 \(1.0.13\) | Į folderius panašus, tačiau „[mandresnis](http://goo.gl/wZ276X)“ programėlių grupavimas |
| http://repo.insanelyi.com/ | Apphide \(0.2.2\) | Paslepia nenorimas matyti programų ikonas nuo ekrano |
| http://repo.insanelyi.com/ | Applocker \(2.3.7\) | Apsaugo programą nuo svetimų akių slaptažodžiu. Kitaip tariant apsaugo jūsų NSFW turinį |
| http://repo.hackyouriphone.org/ | AppSync \(7.9-1\) | Įgalina programėlių, siųstų ne iš oficialaus AppStore, instaliavimą. |
| http://repo.hackyouriphone.org/ | Barrel \(1.7.4.2-1\) | Didelis [animacijų](http://goo.gl/3SNTuD) pasirinkimas |
| – | BytaFont 2 \(2.3\) | Sistemos šrifto keitimas |
| http://apt.thebigboss.org/repofiles/cydia/ | Browser changer \(1.16-3\) | Padaro pagrindine naršykle jūsų mėgiamą browserį, jei jums nepatinka Safari |
| http://repo.biteyourapple.net/ | CleverPin \(1.8-3k\) | Panaikina saugos kodą, kai esate prisijungęs prie namų Wi-Fi ir grąžina, kai išeinate iš namų |
| http://apt.thebigboss.org/repofiles/cydia/ | Charginghelper \(0.5.0-5\) | Fiksuoja jūsų įrenginio baterijos sveikumą, krovimosi laiką, bei garsiniu signalu praneša, kada įrenginys pakrautas |
| – | F.lux \(0.998\) | PC programos, reguliuojančios baltos spalvos balansą pagal paros laiką, atitikmuo. Padeda neapakti naudojantis įrenginiu tamsoje |
| http://repo.insanelyi.com/ | Folderenhancer \(2.4.2\) | Folderių modifikacijos \(telpa daugiau ikonų, folderių fono pasirinikas, įgalina folderių kūrimą folderiuose ir pan\) |
| http://exile90software.com/cydia | iCleaner Pro \(7.3.0\) | PC programos CCleaner atitikmuo. Išvalo laikinus, nereikalingus failus, bei šiukšles, atlaisvina vietos atmintyje. |
| http://repo.hackyouriphone.org/ | Infinitydock \(2.1.2-1\) | Padidina programėlių, prisegamų apatinėje juostoje \(dock’e\) kiekį, įgalina galimybę ją scrollinti. |
| http://repo.hackyouriphone.org/ | Youtube Essentials \(0.0.1-5\) | Youtube patobulinimai, kaip kad 3G, privataus turinio apribojimų pašalinimas, muzikos grojimas išjungus ekraną. |
| http://repo.hackyouriphone.org/ | Linkstore for iOS 8 \(1.2\) | Dar vienas būdas nemokamai siųstis programas. Vietoj atskiros programos, nuorodos į programų parsisiuntimą sudedamos pačioje AppStore, prie programos aprašymo. |
| http://apt.modmyi.com/ | Messages Customiser \(2.5.0\) | iMessages išvaizdos keitimas |
| http://repo.hackyouriphone.org/ | New Movie Box \(3.1\) | Galimybė žiūrėti filmus, bei serialus internetu |
| http://repo.insanelyi.com/ | Nitrous \(2.3-2\) | Atrakina Apple sukurtus Javascript paspartinimus, naudoti ne Apple programoms. Naudinga Chrome, Google Maps ir kitų programėlių nežymiam paspartinimui |
| http://repo.biteyourapple.net/ | Passwordpilot Modoki \(0.1-7\) | Automatiškai įveda jūsų AppStore slaptažodį. Nebereikia kiekvieną kartą įvedinėti, norint parsisiųsti programėlę |
| http://apt.thebigboss.org/repofiles/cydia/ | Recent Facebook \(1.0.2-2\) | Facebook aplikacijoje, automatiškai įjungia naujausią, o ne Top turinį. |
| http://apt.thebigboss.org/repofiles/cydia/ | SaveGram \(1.2-1\) | Leidžia išsisaugoti Instagram’o video, bei paveikslėlius |
| http://apt.thebigboss.org/repofiles/cydia/ | Slide2Kill8 Lite \(0.0.3-2\) | Vienu gestu išjungiamos visos paleistos ir atmintyje saugomos programos |
| – | Swipeselection \(1.4.2-7\) | Galimybė judinti žymeklio vietą tekste, swipe’inant per klaviatūrą. Pagreitina klaidų taisymą. |
| – | Untrusted Hosts Blocker \(3.2.3\) | Reklamos blokavimas. Veikia ir Youtube programėlėje |
| – | Winterboard \(0.9.3918\) | Sistemos stiliaus keitimas \([Themes](https://www.google.lt/search?rlz=1C1GIGM_ltLT617&es_sm=93&biw=1440&bih=799&tbm=isch&sa=1&q=Winterboard+ios+8+themes&oq=Winterboard+ios+8+themes&gs_l=img.3..0.15981.18528.0.18761.6.6.0.0.0.0.95.540.6.6.0.msedr...0...1c.1.58.img..5.1.95.1eN3hGUT4K4)\) |

Jeigu visgi kyla klausimų ar turite savo mėgiamų rekomendacijų, pasidalinkite jais.

