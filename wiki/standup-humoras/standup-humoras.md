# Standup / humoras

* Pasakojimas apie labiausiai rasistišką [mokyklos kelionę](https://youtu.be/90XLNQXN_74)

### Look, here also water

Nereikia kartais nė reddit’o, turim ir lietuviškų perliukų kartas nuo karto. Necenzūrinę kalbą šiek tiek pataisau, dėl korektiškesnio vaizdo.

&lt;Corcovadas&gt; Nu žodziu, dabar portugalai tikrai lietuvius laiko urviniais  
&lt;Semmy88&gt; Kas dabar ?  
&lt;Corcovadas&gt; Atsimeni pasakojau kaip ryte, viešbuty, į mane kreivai pažiūrėjo, nes nemokėjau durų su kortele atidaryt ?  
&lt;Semmy88&gt; Nu ;\)  
&lt;Corcovadas&gt; Tai krč vakare parvarėm iš miesto, o aš kakot nesveikai noriu vis dėlto dvi dienas kentėjęs :D  
&lt;Corcovadas&gt; Įvarau į savo numerį ir kai dėjau tai jau dėjau už visas dvi dienas  
&lt;Semmy88&gt; :P  
&lt;Corcovadas&gt; Žodziu, noriu nuleisti vandenį  
&lt;Corcovadas&gt; Spaudziu, nieko nevyksta, nė lašelis blyn neišbėga  
&lt;Corcovadas&gt; Eina sau, galvoju, smirdės man blyn čia db  
&lt;Semmy88&gt; :DDD  
&lt;Corcovadas&gt; Nu nea… Išeinu iš kambario, žiūriu ta darbuotoja kur ryte keistai žiūrėjo  
&lt;Corcovadas&gt; Nu mano anglų, pats žinai, vos keli žodžiai, tai aš jai sakau „come“  
&lt;Corcovadas&gt; Nusivedu į savo kambarį, į tuliką, sakau „look“  
&lt;Corcovadas&gt; Paspaudžiu knopkę  
&lt;Corcovadas&gt; Ir primesk, viskas kuo gražiausiai NUSILEIDO !!!!  
&lt;Semmy88&gt; Ajk tu n\* :DDDDDDDDDDDD  
&lt;Corcovadas&gt; Ta tokia šypsosi žiuri į mane kaip į debilą, liuks rodo, galva linkčioja, sako „yes, yes, its very nice, yes ?“  
&lt;Corcovadas&gt; Paskui paėme atsuko dušą sako man „look, here also water, and here is cold and hot“  
&lt;Corcovadas&gt; Taip gėda dar nėra buvę, blyn, aš tai nemoku angliškai paaiškint, kad tas nuleidimas neveikė iš pradžių…

### Problemos lėktuvuose ir jų šalinimas su lengvu humoru

Po kiekvieno skrydžio Australijos aviakompanijos _Qantas_ pilotai užpildo specialų blanką \(dar kitaip vadinamą skundų lapą\), kuriame aprašo problemas, kilusias skrydžio metu ir kurias reikia pašalinti. Kompanijos inžinieriai skaito tuos lapus ir šalina problemas. Pašalinus problemą lapo apačioje parašoma, kokių veiksmų buvo imtasi, kad po to pilotas galėtų perskaityti prieš sekantį skrydį. Štai keletas realiai užregistruotų kompanijos _Qantas_ pilotų skundų ir inžinierių atsakymai į juos.

Taigi, P – problema, S – sprendimas.

P: Pagrindinį vidinį kairįjį ratą beveik reikia keisti.  
S: Pagrindinis vidinis kairysis ratas beveik pakeistas.

P: Bandomasis skrydis normalus, išskyrus per kietą automatinį nusileidimą.  
S: Šio modelio lėktuvuose nėra įdiegta automatinio nusileidimo sistema.

P: Kažkas kabinoje atsilaisvino ir skleidžia garsus.  
S: Kažkas kabinoje priveržta.

P: Autopilotas stabilaus aukščio palaikymo režimu duoda 200 pėdų per minutę žemėjimą.  
S: Problemos ant žemės atkurti neįmanoma.

P: Įtariame, kad lango stikle atsirado įskilimas.  
S: Įtariame, kad Jūs teisus.

P: Frikcinės kaladėlės stabdo greičio rankenos judėjimą.  
S: Būtent tam jos ten ir įrengtos.

P: Neveikia radiolokacinė sistema.  
S: Radiolokacinė sistema niekada neveikia OFF padėtyje.

P: Trūksta trečiojo variklio.  
S: Po neilgų paieškų trečias variklis rastas po dešiniuoju sparnu.

P: Lėktuvas keistai elgiasi.  
S: Lėktuvas perspėtas, kad reikia būti paklusniam, skristi normaliai ir  
neišdykauti.

P: Radaras dūzgia.  
S: Radaras perprogramuotas kitam garsui.

P: Kabinoje pelė.  
S: Į kabiną įleista katė.

P: Negyvi vabzdžiai ant priekinio stiklo.  
S: Mes jau užsakėme gyvų vabzdžių.

P: Ausinėse neįtikinami garsai.  
S: Garsai sureguliuoti iki įtikinamo lygio.

P: Kabinoje dunksėjimas, tarsi nykštukas belstų plaktuku.  
S: Iš nykštuko atimtas plaktukas.

P: Salone daug musių.  
S: Musės perskaičiuotos – jų kiekis atitinka leistiną normą.

P: Kabina purvina – netinka net kiaulėms.  
S: Kabina išplauta – kiaulėms tinka.

P: Prietaisų panelėje pastebėti trys tarakonai.  
S: Vienas užmuštas, vienas sužeistas, trečiam pavyko pasprukti

Po smagios juoko dozės, pažymėsiu, kad _Qantas_ – vienintelė aviakompanija pasaulyje, kurioje iki šiol nebuvo nė vienos aviakatastrofos.

