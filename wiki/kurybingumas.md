---
description: >-
  Creativity is inspecting and introspecting components from everything around
  us.
---

# Kūrybingumas

Manau, jog kūrybingumas nėra kažkas labiau ypatingo, nei idėjų, minčių apjungimas naujais būdais. Kitaip tariant [Everything Is A Remix](https://www.youtube.com/watch?v=nJPERZDfyWc). 

Remix'ą galima apibūdinti trimis žodžiais:

* Copy
* Transform
* Combine

Tokiais pačiais žodžiais, ko gero galima apibūdinti ir kūrybingumą bendrąja prasme. Visi turime unikalių žinių, patirčių. Domimės visiškai skirtingomis temomis, esame matę skirtingus dalykus, mus veikia skirtingi pomėgiai, aplinka ir charakteriai. Tad nenuostabu, kad net susidūrę su panašia medžiaga, mes ją priimame ir panaudojame visiškai skirtingai.

Pvz. kokioje 8-toje klasėje mūsų klasė važiavo į ekskursiją ir aplankėme Vilnių. Buvome keletoje skirtingų objektų, įskaitant ir TV bokštą. Vėliau, po kelionės, lietuvių kalbos mokytoja namų darbams nurodė aprašyti televizijos bokštą. Kitą pamoką mano ir dviejų merginų darbai buvai atrinkti ir perskaityti prieš klasę, nes mokytojai tai pasirodė labai geras 3 skirtingų stilių pavyzdys: faktinis, literatūrinis ir publicistinis. Tad nors ir mes važiavome tą pačią kelionę, sėdėjome tame pačiame autobuse ir buvome lygiai tame pačiame bokšte, bet gavosi 3 visiškai kardinaliai besiskiriantys rašinėliai. Lygiai taip perskaičius straipsnį jums ir man kyla visiškai skirtingos mintys, mes jas skirtingai apdorotume, panaudotume ir gautume skirtingą rezultatą.

Jeigu į kūrybingumą žiūrėti iš šios pusės, tai gerokai nustekena mintį, jog turi būti apdovanotas, gabus, jog galėtum išsiskirti, vadintis "kūbybingu". Visi gali atrasti įdomių tarpusavio sąsajų ir idėjų, skirtumas tik tiek, kad yra praleidžiamas skirtingas laiko kiekis tas mintis išreiškiant. Tai kaip raumuo, kuo daugiau tuo užsiimi - tuo geriau gaunasi. O nuo to kaip gerai moki visą tai išreikšti, priklauso kaip lengvai seksis kitiems tai suprasti ir priimti.

Tad tai, kad kažkur pamatei mintį, ji tau sukėlė kokią nors reakciją ir naujų minčių ir tai perteiki kitiems - nėra turinio vagimas, tai yra įprastinė kūryba.

