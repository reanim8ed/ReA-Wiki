# IdeaADay

## 2019-04-10

* Neišnaudota Maps'ų galimybė: Google visgi pirmiausia yra reklamos kompanija, tad vietoj to, jog būtų tušuojami reklaminiai stendai ir parduotuvių vitrinos Street View'e, būtų galima tai pardavinėti kaip reklaminį plotą ir įstatinėti ten banerius.

## 2019-04-08

* Playstation pulteliai turi vieną man labai patinkančią funkciją - ausinių lizdą. Patyliukais žaisti dažniausiai nėra taip smagu, o kai tai darai vėlai vakare - daug garso nepaturėsi. Tad ausinės pajungtos prie pultelio būna pats tas. Būtų visai šaunu turėti identišką funkcionalumą ir įprastiniuose televizijos pulteliuose. Pasileidai kokį filmą, Netflix'ą ar youtube'ą per teliką, o ausines prie pultelio ir gali žiūrėti, kad ir ką ten tokio gėdingo suplanavai.

## 2019-04-03

* Netflix'as. Stebėtina, kai servisas, turintis 140 mln. prenumeratorių visiškai neturi jokių social funkcijų. Jokių draugų, followerių, feed'ų ar viešai prieinamų film list'ų. Gan refreshing, šiais, hyper social interneto laikais. Na ir dar gi be reklamos. Ir nors tikrai nesu už ją, bet manau, kad reklamos galimybes tikrai galima išnaudot. Pvz: papildomas planas su reklamomis filmo/serialo pradžioje ir pabaigoje ir priklausomai nuo peržiūrėtų reklamų kiekio per mėnesį, sumažėja sekančio mėnesio sąskaita. Tiesa, tokį modelį ko gero būtų galima taikyti silpnesnės ekonomikos šalims, kaip prenumeratorių kiekį skatinančią priemonę, tačiau akivaizdu, jog jei šis modelis imtų veikti JAV, Kanadoje ir UK, tai smarkiai kirsteltų per Netflix kišenę. 

  P.s. Netflix'ui tikrai trūksta "skip autoplay trailers" opcijos.

## 2019-04-02

* Kad jau apie prenumeratas... Sporto klubas, kurio mėnesinės įmokos mažėja su kiekvienu apsilankymu. Nors pradinis mėnuo būtų brangesnis nei įprastinė standartinė įmoka, tačiau dažnai ir reguliariai lankant, sekančių mėnesių kaina palaipsniui mažėja, kol pasiekia gan žemai nustatytą limitą. Sporto klubai vis vien ženklią dalį užsidirba iš papildomų paslaugų, visokios mitybos, treniruočių programos, trenerių konsultacijos ir pan. Žmonių, kurie lanko išties reguliariai be jokių pertaukų nėra tiek daug, o iš visų kitų, ypač iš tų, kurie užsidega noru sportuoti, pavaikšto mėnesį ar du ir meta, su tokiu modeliu būtų galima pasipelnyti dar ir daugiau.

## 2019-04-01

* Šiais subscription'ų laikais stebina, jog nėra išpopuliarėjusios restoranų prenumeratos. Pvz.: pasirinktomis dienomis pristatomas maistas į namus, ala "Asian fridays" ir pan. Veiktų lb gerai savaitgaliais ir dėl žmonių, kurie tiesiog nenori galvoti apie maistą. Kitas pvz: prenumerata restorano dienos pietums. Vartotojai pritraukaukiami 15% mažesne suma, nei išleistų per mėnesį. Privalumas ne tik dėl nuolaidos, bet ir dėl patogumo, jog nereikia susimokėti kiekvieną kartą valgant. Restorano pajamingumas nesumažėja dėl economics of scale bei dėlto, jog prenumeratorių lankomumas visvien nebūtų 100%, o pajamingumas galbūt net ir padidėtų, nes pririštas klientas mažiau tikėtina eis valgyti pietų kažkur kitur.

## **2019-03-31**

* Įvedus vieną nedidelį apribojimą, pažinčių portalų dinamika, manau, pasisuktų į labiau teigiamą pusę: apribojimas parašyti tik vienam naujam žmogui per dieną. Merginoms toks pakeitimas reikštų, kad susilauktų mažesnio kiekio žinučių, kur vyrukas spammina tą pačią žinutę kiekvienai "labiau sexy" merginai, tikintis, kad kažkuri vilsis atrašyti į jo "Labas, gražuole". Vaikinams tai reikštų, kad dalis merginų pradėtų susilaukti žinučių kur kas rečiau ir būtų labiau motyvuotos parašyti pačios. Na o portalui tai būtų dar vienas feature'sas, kuris skatintų premium pirkimą.

## 2019-03-23

* Galėtų būti Waze pobūdžio apps'as, kuris realiu laiku rodytų barų ar renginių užimtumą. Naudojimo pavyzdys: -Davai varom į "Square Voyage & Wine" \(išgalvotas hipsteriško baro pavyzdys\)  _pachekina apps'ą: overcrowded_  -Ai gal geriau einam pas mane latte iš avokadų atsigersim

## 2019-03-09

* Idėja food delivery apps’ams: jeigu kažkas užsisakinėja maistą 1km atstumu nuo tavęs, gauni notification’ą, jog gausi nuolaidą ar nemokamą pristatymą jeigu taipogi ką nors užsisakysi per artimiausias 5min

