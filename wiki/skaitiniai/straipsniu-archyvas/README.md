---
description: >-
  Po šia skiltimi perkopijuosiu išties labai patikusius, mane paveikusius
  skaitinius, vertus išsaugojimo. Žinoma laikantis elementarios pagarbos -
  nurodant autorių ir pateikiant nuorodą
---

# Straipsnių archyvas

Priežastis, kodėl noriu juos nusikopijuoti, o ne tiesiog įkelti nuorodą į tėvinę [Straipsnių ](../)kategoriją yra dėlto, kad internetas yra labai nepastovi vieta. Esu daug kartų patyręs, jog bandant atrasti kadaise skaitytą puikų straipsnį ar tai youtube klipą, suprantu, kad jo tiesiog nebėra. Kai kuriais atvejais atkapstyti galima puikaus [Internet Archive](https://archive.org/) pagalba, tačiau kaip bebūtų, net ir jis padeda ne visada. Tad straipsnis tiesiog tampa prarastu. Pvz taip itin dažnai nutinka su mažesniais portalais ar asmeniniais tinklaraščiais. Pasikeičia aplinkybės, gyvenimai, pomėgiai, o galbūt tiesiog atsibodo ar projektas nepateisino lūkesčių ir puslapis apleidžiamas. O kadangi jo talpinimas reikalauja resursų ir visgi dažniausiai yra mokama paslauga, tai atsisakius už jį mokėti, hostingo kompanija jį tiesiog ištrina.   
Taigi, susidūrus su straipsniu, kuris išties rezonuoja su manimi, kuriame pateikiama svarbi informacija ar tiesiog manau, kad jis vertas išsaugojimo - dėti į Wiki tiesiog nuorodą gali būti rizikinga. Paliekama per daug nežinomų dedamųjų, kurios tą informaciją gali pradanginti. Tad tokius straipsnius esu linkęs tiesiog išsisaugoti ir taip žinau, kad no matter what - turėsiu juos pasiekiamus. Patariu taip daryti ir jums - jeigu išties norite kažką išsaugoti, nepalikite to gulėti tiesiog internete, viliantis, kad jis visada bus ten.

Tikrai nesisavinu kitų autorystės ir jeigu straipsnis patiko, rekomenduoju nueiti ir į oficialų šaltinį ir susipažinti ir su daugiau to autoriaus darbų.

