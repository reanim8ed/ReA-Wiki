---
description: PUBLISHED 2019 FEBRUARY 13
---

# Pasikutenkim jausmus, 90-ųjų vaikai

Autorius: [Mahila](https://mahila.lt/index.php/2019/02/13/pasikutenkim-jausmus-90-uju-vaikai)

Aną sekmadienį įvykusi [Kelly Family klipo „Angel“](https://www.youtube.com/watch?v=AIGGVIkcyWU) peržiūra taip smarkiai sukrutino prisiminimus, kad nutariau atsisėsti ir tai padaryti. Imti ir surašyti šimtą dalykų, kurie vienaip ar kitaip kelia sentimentus žmonėms, gimusiems kokiais 1986-1992-aisiais metais. Galvojau, gal padaryt kokį testuką, „Pasitikrink, ar esi 90-ųjų vaikas“, bet ta testo forma tokia įpareigojanti. Aišku, jei norit, tuos šimtą faktų galit skaityti ir dėdamiesi sau pliusiukus. Taip pat komentaruose rašykit, ko čia trūksta ir ką pamiršau.

Informaciją tekstui rinkau šitaip: didelė dalis prisiminimų kilo pačiai – prisiminus vieną, į galvą šaudavo kitas, tik spėk rašyti, o vėliau idėjų pasišaudžiau jau seniai nebeaktyvioje FB grupėje [„Aš esu 90-ųjų vaikas“](https://www.facebook.com/groups/108250917325/) bei [90s Lithuania Instagram paskyroje](https://www.instagram.com/90s\_lithuania/) (labai gera, rekomenduoju). Tiesa, nutariau į sąrašą įtraukti tik tai, su kuo pilnai identifikuojuosi pati bei tai, kas jau nebelabai aktualu šiandien. Tikrai esu praleidusi ne vieną siužeto liniją, bet visko visko žinoti, matyt, neįmanoma.

Žinau, kad tokių testų/straipsnių/youtube kompiliacijų pilna, tik nesu tikra, ar kas lietuviškai ir su lietuviškomis ypatybėmis yra viską surašęs vienoje vietoje.

Tai ką, važiuojam, 90-ųjų vaikai.

1\. [Kelly Family](https://www.youtube.com/watch?v=eOLMBx6-LeY), [Vengaboys](https://www.youtube.com/watch?v=xMP-JqFQ\_l4), [Hanson](https://www.youtube.com/watch?v=hK5obmgq6u0), [Eiffel65](https://www.youtube.com/watch?v=zA52uNzx7Y4), [Backstreet Boys](https://www.youtube.com/watch?v=6M6samPEMpM), [Aqua](https://www.youtube.com/watch?v=ZyhrYis509A), [ATC](https://www.youtube.com/watch?v=IRvGZffXhfk), [No Doubt](https://www.youtube.com/watch?v=TR3Vdo5etCQ), [The Cardigans](https://www.youtube.com/watch?v=NI6aOFI7hms), [The Cranberries](https://www.youtube.com/watch?v=6Ejga4kJUts), [Mr. President](https://www.youtube.com/watch?v=m\_-Qtz70\_z4), [DJ Bobo](https://www.youtube.com/watch?v=\_0JrmT3FjBE), [Scatman](https://www.youtube.com/watch?v=Hy8kmNEo1i8), [Spice Girls](https://www.youtube.com/watch?v=gJLIiF15wjQ), [Right Said Fred](https://www.youtube.com/watch?v=0vmGAeM-OIo), [Scooter](https://www.youtube.com/watch?v=cbB3iGRHtqA), [Gigi D’Agostino](https://www.youtube.com/watch?v=w15oWDh02K4), [juodaplaukė Madonna tarp varnų](https://www.youtube.com/watch?v=XS088Opj9o0)… ir visi moka skaičiuoti vokiškai, nes [_ein zwei Polizei_](https://www.youtube.com/watch?v=dSy2DcATYUo).

2\. [Dinamika](https://www.youtube.com/watch?v=M8xH1JIx9bM), [Junior](https://www.youtube.com/watch?v=6xZnoOvhSzQ), [SEL repas](https://www.youtube.com/watch?v=gh3RFCrpi4U), [XXL](https://www.youtube.com/watch?v=wdZCSbgxx\_A), [Shara](https://www.youtube.com/watch?v=5yzShGJWzM8), [L+](https://www.youtube.com/watch?v=EB6M1Oxr-k0), [B’avarija](https://www.youtube.com/watch?v=iyHqH49IqUY), [Delfinai](https://www.youtube.com/watch?v=Rhgbf5zTAD0), [Skamp](https://www.youtube.com/watch?v=FfN9hly-RHU), [Mink Taką](https://www.youtube.com/watch?v=qTpZ5Bp6SVg), [Mercy Dance](https://www.youtube.com/watch?v=tNatE7RPp7A), [Amplua](https://www.youtube.com/watch?v=s7Qxg77crbo), [Pikaso](https://www.youtube.com/watch?v=-R7Ku0RB1zw), [Cisco Kid](https://www.youtube.com/watch?v=WxMrqgvN0QA) (siaubeli), [Lukas ir V. Noreika](https://www.youtube.com/watch?v=tpc6QR1li\_g), [Karališka erdvė](https://www.youtube.com/watch?v=o0EGNRG-m4U), [Pagalvėlės](https://www.delfi.lt/veidai/muzika/palikusi-pagalveles-aiste-irase-solini-albuma.d?id=37810), [Naktinės personos](https://www.youtube.com/watch?v=06tg1oFB-dM) su raudonplaukiu Alanu bei ta baisi avarija, į kurią jie buvo pakliuvę, Rebelheart, [Requiem](https://www.youtube.com/watch?v=gyGiYFlrueo), nuogos [Mango](https://www.youtube.com/watch?v=fI3reHVY1kw) merginos ant TV antenos viršelio, festivalis „[Nida](https://www.youtube.com/watch?v=AL3kSTxsITY)” (Benai, plaukiam į Nidą!).

![](https://mahila.lt/wp-content/uploads/2019/02/aqua-band-0-1024x512.jpg)

3\. M1 TOP 40. Aš balsuodavau, nes tai buvo svarbu! Prisimenu neįtikėtiną visuotinį pamišimą dėl [HIM](https://www.youtube.com/watch?v=1V4AscLidWg), kurį tada turbūt buvau per jauna suprasti.

4\. [Capsai](http://1.bp.blogspot.com/\_Y5XTCucS4TE/SwG-OOCJtAI/AAAAAAAAAG8/9MzFjWA\_tkE/s1600/omg\_pogs.jpg). Ar KIAPSAI?

5\. „[Vėžliukai ninzės](https://en.wikipedia.org/wiki/Teenage\_Mutant\_Ninja\_Turtles\_\(1987\_TV\_series\))“, „[Kendi Kendi](https://en.wikipedia.org/wiki/Candy\_Candy)“, „[Robotukas Marsas](https://en.wikipedia.org/wiki/Jetter\_Mars)“ (aš verkdavau, nes jis neturėjo širdutės ir negalėjo mylėti), „[Transformeriai](https://en.wikipedia.org/wiki/The\_Transformers\_\(TV\_series\))“, „[Speed Racer](https://www.imdb.com/title/tt0061300/)“, „[Smurfai](https://en.wikipedia.org/wiki/The\_Smurfs\_\(TV\_series\))“, „[Anė iš žaliųjų mansardų](https://www.imdb.com/title/tt0078560/)“, popietiniai „[Simpsonai](https://www.imdb.com/title/tt0096697/?ref\_=nv\_sr\_1)“, „[Pramuštgalviai](https://en.wikipedia.org/wiki/Rugrats)“, „[Čipas ir Deilas](https://en.wikipedia.org/wiki/Chip\_'n'\_Dale)“, multikas apie tris muškietininkus, kur visi muškietininkai yra šunys, multikas apie ponius ar tai vienaragius, bet ne „My Little Pony”, niekaip neatkasu pavadinimo, rodydadvo 20 val. per Tele3, „Vaiduokliukas Kasparas”, „[Padangių šokėjai](https://www.imdb.com/title/tt0203269/)“, „Dinozauriukai“, „[Flinstounai](https://www.imdb.com/title/tt0053502/)“, „[Adamsų šeimynėlė](https://en.wikipedia.org/wiki/The\_Addams\_Family\_\(1964\_TV\_series\))“, „[ALFAS](https://www.imdb.com/title/tt0090390/)”.

6\. „[Deksterio laboratorija](https://en.wikipedia.org/wiki/Dexter's\_Laboratory)“, „[Scooby Doo](https://en.wikipedia.org/wiki/Scooby-Doo)“ (kurio niekas nemėgo, nes kažkaip nelipo) ir visi kiti reikalai per [Cartoon Network](https://en.wikipedia.org/wiki/Cartoon\_Network).

7\. Kibir Vibir vaiduoklis, [Tele bim-bam](https://www.youtube.com/watch?v=oM5x2YV8b6I) – „[Musė](https://www.youtube.com/watch?v=aYXBmmmg8K8)“, „Telefonas“, „[Mėlyna spalva](https://www.youtube.com/watch?v=d3k\_e1uyfjM\&list=RDQMWyac0c6Hf7w\&start\_radio=1)“, „[Dvi draugės](https://www.youtube.com/watch?v=Sdm\_dVGxm-M)“, „[Mes kitokie](https://www.youtube.com/watch?v=2n7GJYifIL8)“, „Mano draugas dinozauras”, „Gimtadienis“, „[Stovi namelis](https://www.youtube.com/watch?v=kSi7MYVgDd4)“, „[Išgelbėk draugą](https://www.youtube.com/watch?v=uuZjizbDsDM\&t=989s)“, [teta Beta](https://www.youtube.com/watch?v=hZYYSQ3O-kc), „Profesoriaus Knyslio palėpė”, „Vyturiams ir pelėdžiukams“.

8\. Keistuoliai: „[Geltonų plytų kelias](https://www.youtube.com/watch?v=A28D-uwd\_hA)“, [Sraigė Olaiva](https://www.youtube.com/watch?v=jGkfIj36pxU), „[Varna Albertina”](https://www.youtube.com/watch?v=ar1dsTGO18Q), „[Mėlynas autobusiukas](https://www.youtube.com/watch?v=JL9eqtJtGVE)“, „[Aukštyn kojom](https://www.youtube.com/watch?v=kZgXUP1hA34)“, „[Du maži, balti pingvinai](https://www.youtube.com/watch?v=cjRGRMQo-Mc)“ ir „[Vogtos dainos](https://www.discogs.com/Keistuoli%C5%B3-Teatras-Vogtos-Dainos/release/2785148)“. Jie yra įrašę nuostabius tokių dainų kaip „Don‘t Stop Me Now“ (Tik nestabdyk), „Go West“ (Eik vest), „[Lady in Red](https://www.youtube.com/watch?v=OxPT8XZHYs8)“ (Raudona merga) ir dar daug kitų coverius lietuvių kalba.

9\. „[Giminės](https://lt.wikipedia.org/wiki/Gimin%C4%97s\_\(serialas\))“, „[Dvynukės](https://www.lrt.lt/mediateka/irasas/15245/dvynukes-i-dalis)“, „[Nepaprasti Tučkaus ir jo viršininko nuotykiai](https://www.lrt.lt/mediateka/irasas/1490/nepaprasti-tuckaus-ir-jo-virsininko-nuotykiai)“, „[Gedimino 11](https://lt.wikipedia.org/wiki/Gedimino\_11)“, „[Sniego skonis](https://lt.wikipedia.org/wiki/Sniego\_skonis)“.

![](https://mahila.lt/wp-content/uploads/2019/02/dvynukes-1994-521a26e0ee690.jpeg)

10\.  LNK sezono dainos:[ „LNK, LNK, šalia kelio LNK…“](https://www.youtube.com/watch?v=nXI1wBt4cUg).

11\. [Love is](https://en.wikipedia.org/wiki/Love\_Is...)…

12\. Kelionė į Gariūnus prieš prasidedant naujiems mokslo metams. Imam džinsofkę, kuprinę ir penalą. Ir dar daug visko, pusė klasės su vienodom arba bent jau iš tos pačios linijos šmutkėm.

13\. GREIČIO AKINIAI.

14\. Šiukšles neši ne kada nori, o tada, kai į kiemą atvažiuoja šiukšlių mašina. Specialiai tam skirti šiukšlių maišai irgi buvo naujiena, nes iki jų tiesiog įtiesdavai laikraštį į dėžę ir į lauką keliaudavai su kibiru.

15\. [Raudonos-margos skarelės ant kaklų, galvų ir rankų](http://90s411.com/images/bandanas-axl-xtina-2pac.jpg).

16\. Disketinis kompas, „[Super Mario](https://en.wikipedia.org/wiki/Super\_Mario)”, „Sega“ žaidimas su Soniku, [Pac-Man](https://en.wikipedia.org/wiki/Pac-Man)’as, žaidimas, kur su šautuvu taikai į ekraną ir šaudai varnas.

17\. Princesė Diana.

![](https://mahila.lt/wp-content/uploads/2019/02/9f875a2a05498f63e4af5ca30f683cf5-1.jpg)

18\. Anketos, kur klasiokams duodi sąsiuvinį, kurį jie nešasi namo ir pildo atsakymus į klausimus. Labiausiai jaudinantis klausimas – Kas tau patinka/Ką tu myli? Arba jei konkrečiau, Ką tu myli iš klasės? Tas klausimas paprastai būdavo koks šeštas. Mandresni paprašydavo vyresnių sesių, kad ką nors gražaus nupieštų arba netgi išgalėdavo priklijuoti lipduką (čia toks aukštasis pilotažas). Arba paslaptingai užklijuodavo pusę lapo ir ką nors paslėpdavo.

19\. SUSIRAŠINĖJIMO DRAUGAI.

20\. „[Be namų negerai](https://www.imdb.com/title/tt0094481/)” lietuviškai įdainuotas intro.

21\. Lego ir jo dėliojimo renginiai, kur vaikai susirenka dėlioti. Visada norėjau, niekada neteko.

22\. Turtingesnių klasiokų kelionės į Legolendą ar Disneylendą.

23\. Pirmosios IMPORTINĖS mašinos po žigulių ir moskvičių. Kai tėtis po moskvičiaus nusipirko Opel Asconą, tai atrodė kažkoks kosmosas.

![](https://mahila.lt/wp-content/uploads/2019/02/Opel-Kadett-1.jpg)

24\. Telefonas, kur numerį renki sukdamas ratuką. Mandresnės šeimos turėjo mygtukinį. O taip pat, mintinai moki geriausių draugių bei senelių numerius, kurie būdavo iš šešių skaičių. Panevėžyje telefono numeris prasidėdavo 4, o pas tuos, kurie vėliau įsivedė telefoną –

25\. Rėkimas po langais, kad mama ką nors išmestų.

26\. Gaidelio sausainiai sutepti sviestu.

27\. SIFONAI gazuoto vandens, kur pasibaigus eini pasikeist. Yra galimybė sumaišyt su sirupu ir gauti saldų gazuotą gėrimą. Pilni žiauriai sunkūs jie būdavo ir taip normaliai apdaužyti.

28\. [Kristijonas Karinauskas](https://www.delfi.lt/veidai/zmones/netiketai-mire-radijo-stoties-m-1-laidu-vedejas.d?id=230895) veda laidas M1 eteryje ir įgarsina „Simpsonus“. Po jo mirties M1 daugybę kartų sugroja [Artful Dodger – Think About Me](https://www.youtube.com/watch?v=Yhx-eBz7gII).

29\. Kinder siurprizų kolekcija. Pas mandresnius būdavo pilnos lentynos, perki tol, kol, pageidautina, gauni visus tam tikros linijos žaisliukus. Beje, ar žinojot, kad kiaušinis viduje geltonas, nes nu – trynys? Aš ilgai nežinojau.

![](https://mahila.lt/wp-content/uploads/2019/02/86.jpg)![](https://mahila.lt/wp-content/uploads/2019/02/86...jpg)

30\. Iš karoliukų suverti apvalkalai sėdynėms, kurie tipo masažuoja nugarą, bet šiaip žiauriai kieta sėdėt. Dažniausiai būdavo pas taksistus.

31\. Jonas Paulius II-asis.

32\. „Be Kūčių nekišk nagučių“.

33\. [TAMAGOSHIS](https://en.wikipedia.org/wiki/Tamagotchi). Pamiršti dienai ir randi apsišikusį arba jau mirusį.

34\. [„Galvą skauda! –Kaip gerai! – Kas gerai? – Gerai, kad yra Saridono.](https://www.youtube.com/watch?v=aV1pQW4vfy4)\
„Storas, spalvotas šeštadienio Lietuvos rytas!” su Obuoliu.\
„[Respublikaaaa įveikia tyyyylą](https://www.youtube.com/watch?v=b-8tpZ2\_UfA)“.\
[M1 „Ar norite išgirsti ką nors svarbaus? Jau dešimt metų mes grojame!“](https://www.youtube.com/watch?v=4otnxEAbB10) – reklama kur mergina juokiasi vyro balsu.\
Camay Chic (kur sakydavo šyk ir būdavo labai juokinga) reklamos.

35\. Oliziukai, kur laistai galvytę su akytėmis ir auga žolė, tipo plaukai.

![](https://mahila.lt/wp-content/uploads/2019/02/oliziukas-zaislas.jpg)

36\. Lipdukų rinkimo žurnalai, populiariausi – apie krepšinį. Man labiausiai įstrigęs su Liūtu karaliumi.

37\. Mainymasis POPIERIUKAIS (iš spalvotų knygučių).

38\. Kasetės, kurias atsuki su pieštuku iki maždaug norimos vietos. Arba įrašinėji patinkančią dainą iš radijo ir klausaisi tos savotiškos kokybės. Kartais pasitaiko su džinglų gabalais. Bet puikiai sueina.

39\. [Nobuhiko Takada](https://en.wikipedia.org/wiki/Nobuhiko\_Takada) – Garis Olbraitas – viščiuko sparnelis – Bostono krabas.

40\. Ledai „Pagunda“.

41\. Penalai su 36+ skirtingų spalvų flomasteriais. Kuo daugiau, tuo šūstriau.

42\. Sutrumpintos pamokos ta proga, kad Žalgiris laimėjo Eurolygą. [Šitą lygą davė mums Dievas](https://www.youtube.com/watch?v=B49kF3W4ouY).

43\. Paslaptys (kai kur vadindavo sekretais), kai prirenki visokių gėlių, išdėlioji duobutėje, užspaudi stiklu ir užkasi.

![](https://mahila.lt/wp-content/uploads/2019/02/img577475.jpg)

44\. Rojus žemėje – „Vaikų pasaulis“.

45\. „[Siaubų autobusas](https://www.knygos.lt/lt/knygos/zanras/siaubu-autobusas/)”, „[Kapinių mokykla](https://www.knygos.lt/lt/knygos/kapiniu-mokykla--demonas-mufikas/)”, „[Kraupioji istorija](https://www.knygos.lt/lt/knygos/xx-amzius/)”.

46\. Skambinėjimas atsitiktiniu telefono numeriu ir klausinėjimas, ar šalto vandens turit. Jei turit, atvežam krokodilą. Arba „Ar čia bandelių fabrikas?“ Kai atsakydavo, kad ne, „Tai kodėl bandelėm kvepia?“\
Arba skambinėjimas į policiją, klausinėjimas, ar į šiltnamį paskambinau? Kai atsakydavo, kad ne, „Tai kodėl su agurku šneku?“

47\. Sakyk rožė, sakyk tulpė, sakyk raketa.

48\. Prisiskini gėlių ir dedi į knygą, kad sudžiūtų

49\. KVEPIANTYS FLOMASTERIAI.

50\. „[Naminukas](http://reiveryys.blogas.lt/prisiminimai-apie-naminuko-praeiti-3.html)“ su šimtu žmonių, kurie ieško susirašinėjimo draugų, skelbimų, „Genys“, „[Panelė](http://www.mainyk.lt/img/items/123/781/20/55e3a011dde26.jpg)“ su eilėraščių konkursu ir milijonu kitų įdomybių, Jurgos laišku, Lukošiaus rašiniais, Vaivos raudonuoju puslapiu, Sex Failais (reikia pripažinti, kad pastarieji buvo pagrindiniai lytinio švietimo šaltiniai daugybei jaunų žmonių. Ir kaip gerai, kad buvo) ir Plaštakės makiažo patarimais, „[Flintas](https://lt.wikipedia.org/wiki/Flintas\_\(%C5%BEurnalas\))“, „Top Girl“, „[Ausis](https://laikas.tv3.lt/lt/info/10541/zurnalo-ausis-redaktorius-tai-buvo-laukine-tvarka-ir-taisykles/)“, plakatai iš lenkiškų „Popcorn“ žurnalų, „[Donaldas ir kiti](https://www.facebook.com/Donaldasirkitizurnalas/)“.\
![](https://mahila.lt/wp-content/uploads/2019/02/5169037.jpeg)\
![](https://mahila.lt/wp-content/uploads/2019/02/Vaiva.jpeg)

51\. [Yo-yo](https://en.wikipedia.org/wiki/Yo-yo) – aukštasis pilotažas – „Lopšelis“ ir „Šuniukas“.

52\. „[Zuikis puikis](https://almalittera.lt/knyga/zuikis-puikis.html)“: „Mokytojas raito suka/Zuikiui puikiui penketuką“.REKLAMA:

53\. Visos [Astrid Lindgren](https://en.wikipedia.org/wiki/Astrid\_Lindgren) knygos – „Mažylis ir Karlsonas, kuris gyveno ant stogo“, „Pepė ilgakojinė“, „Ronja, plėšiko duktė“, „Emilis iš Lionebergos“, „Padaužų kaimo vaikai“, „Mes varnų saloje“.

54\. Visos [Vytauto Račicko](https://lt.wikipedia.org/wiki/Vytautas\_Ra%C4%8Dickas) knygos – „Šlepetės“, „Zuika padūkėlis“, „Mano vaikystės ledai“.

55\. Ištuštėjęs kiemas, nes rodo „[Santa Barbarą](https://en.wikipedia.org/wiki/Santa\_Barbara\_\(TV\_series\))“, „[Marija Laderbario](https://en.wikipedia.org/wiki/Mar%C3%ADa\_la\_del\_Barrio)“, „[Marimar](https://en.wikipedia.org/wiki/Marimar\_\(Mexican\_TV\_series\))“, „[Marija Mersedes](https://en.wikipedia.org/wiki/Mar%C3%ADa\_Mercedes\_\(Mexican\_TV\_series\))“, „[Rozalindą](https://en.wikipedia.org/wiki/Rosalinda\_\(TV\_series\))“,  „[Laukinukę](https://www.imdb.com/title/tt0327759/)” ar „[Laukinį angelą](https://www.imdb.com/title/tt0202197/)“. Dar buvo tas serialas apie paauglius internate, rodydavo popiet per TV3, su labai kabinančia intro muzika: “aaaa, ooo, aaa aaa, oo”.

56\. „Teleloto“ braukymas tušinuku.

57\. Skarbonkių kolekcijos.

![](https://mahila.lt/wp-content/uploads/2019/02/craft-beer-cans.jpg)![](https://mahila.lt/wp-content/uploads/2019/02/skarbos-1024x683.jpg)

58\. „[Magaiveris](https://www.imdb.com/title/tt0088559/)“, „[Pretendentas](https://www.imdb.com/title/tt0115320/)“, „[Jos vardas Nikita](https://www.imdb.com/title/tt0118379/)“, „[Nešas Bridžas](https://www.imdb.com/title/tt0115285/)“, „[Varnas](https://www.imdb.com/title/tt0109506/?ref\_=fn\_al\_tt\_1)“, „[Atskalūnas](https://www.imdb.com/title/tt0103524/)“, „[Vakarų Vaikiki vienas](https://www.imdb.com/title/tt0108889/)“, „O trečias geltonas“ (nė kiek ne racist, NĖ KIEK), Dankanas Maklaudas – „[Kalnietis](https://www.imdb.com/title/tt0103442/)“, „[Volkeris, Teksaso reindžeris](https://www.imdb.com/title/tt0106168/?ref\_=nv\_sr\_1)“, „[Ieškokit gudručio](https://www.imdb.com/title/tt0058805/?ref\_=fn\_al\_tt\_2)“, „[A komanda](https://www.imdb.com/title/tt0084967/)“, „[Džesika Flečer](https://www.imdb.com/title/tt0086765/)“, „[Policijos akademija](https://en.wikipedia.org/wiki/Police\_Academy\_\(franchise\))“, „[Beverly Hillsas 90210](https://www.imdb.com/title/tt0098749/)”, „[Kerėtoja](https://www.imdb.com/title/tt0057733/?ref\_=nv\_sr\_1)“, „[Mano svajonių džinė](https://www.imdb.com/title/tt0058815/?ref\_=nv\_sr\_1)“, „[Melrouzas](https://www.imdb.com/title/tt0103491/?ref\_=nv\_sr\_2)“, „[Pagaliau skambutis](https://www.imdb.com/title/tt0096694/)“, „[Aleks Mek](https://www.imdb.com/title/tt0108921/)“, kuri pavirsdavo į balutę ir nušliauždavo po durimis, „[Bafi, vampyrų žudikė](https://www.imdb.com/title/tt0118276/?ref\_=nv\_sr\_1)“, „[San Francisko raganos](https://www.imdb.com/title/tt0158552/?ref\_=fn\_al\_tt\_1)“, „[Seksas ir miestas](https://www.imdb.com/title/tt0159206/?ref\_=nv\_sr\_1)“, „[Rytdienos laikraštis](https://www.imdb.com/title/tt0115163/)“, „[Kupidonas](https://www.imdb.com/title/tt0168326/?ref\_=fn\_al\_tt\_2)“, „[Daktarė Kvin](https://www.imdb.com/title/tt0103405/?ref\_=nv\_sr\_1)“, „[Namelis prerijose](https://www.imdb.com/title/tt0071007/?ref\_=nv\_sr\_1)“, „[Heralkis](https://www.imdb.com/title/tt0111999/?ref\_=nv\_sr\_3)“, „[Ksena](https://www.imdb.com/title/tt0112230/?ref\_=tt\_rec\_tt)“, „[Septintas dangus](https://www.imdb.com/title/tt0115083/?ref\_=nv\_sr\_1)“, „[Popular](https://www.imdb.com/title/tt0202748/?ref\_=fn\_al\_tt\_1)” (nebepamenu lietuviško pavadinimo), „[Saulėta pakrantė](https://www.imdb.com/title/tt0118484/?ref\_=nv\_sr\_1)“, „[Žavūs ir drąsūs](https://www.imdb.com/title/tt0092325/?ref\_=nv\_sr\_1)“, „[Kaip sukasi pasaulis](https://www.imdb.com/title/tt0048845/)“, „[Be namų negerai](https://www.imdb.com/title/tt0094481/?ref\_=fn\_al\_tt\_1)“, „[Pakvaišusi porelė](https://www.imdb.com/title/tt0103484/?ref\_=nv\_sr\_1)“, „[Draugai](https://www.imdb.com/title/tt0108778/?ref\_=fn\_al\_tt\_1)“, „[Auklė](https://www.imdb.com/title/tt0106080/?ref\_=fn\_al\_tt\_1)“, „[Pilna troba](https://www.imdb.com/title/tt0092359/?ref\_=fn\_al\_tt\_1)“ (mažos Olsen dvynės!), „[Žiedė](https://www.imdb.com/title/tt0101050/?ref\_=fn\_al\_tt\_1)“, „[Vedęs ir turi vaikų](https://www.imdb.com/title/tt0092400/?ref\_=nv\_sr\_1)“, „[Ponas Bynas](https://www.imdb.com/title/tt0096657/?ref\_=nv\_sr\_1)“, „[Byvis ir Tešlagalvis](https://www.imdb.com/title/tt0105950/?ref\_=nv\_sr\_1)“, „[Blekaderis](https://www.imdb.com/title/tt0084988/)“, „[Beny Hilo šou](https://www.imdb.com/title/tt0063869/?ref\_=nv\_sr\_2)“, „[Folčio viešbutis](https://www.imdb.com/title/tt0072500/)“, „[Tegul kraujas liejasi laisvai](https://www.imdb.com/title/tt0098846/?ref\_=nv\_sr\_1)“ (kalė intrigantė!), „[Psifaktorius](https://www.imdb.com/title/tt0115326/)“, „[X-failai](https://www.imdb.com/title/tt0106179/?ref\_=nv\_sr\_1)“ (sooo scary), „[Gelbėtojai](https://www.imdb.com/title/tt0096542/?ref\_=fn\_al\_tt\_2)“.

59\. Foto su beždžionėle/papūga/smaugliu Palangoje.

60\. ALFONSAS PENIKAS ir „Pop šou”, LAIMA LAPKAUSKAITĖ ir „Olialia”.

![](https://mahila.lt/wp-content/uploads/2019/02/dec28408-e95c-4b74-af01-18018449e6ec-1024x614.jpg)

61\. Žmonės su auksiniais dantimis.

62\. [Vilhelmo Haufo](https://www.rasyk.lt/rasytojai/vilhelmas-haufas.html) siaubo pasakos ([čia visos PDF formatu!](http://ebiblioteka.mkp.emokykla.lt/kuriniai/haufo\_pasakos/,format.pdf))

63\. „Minima“, „Media“, „Maxima“, „Taupa“, „Saulutė“.

64\. „[Langoljerai](https://www.imdb.com/title/tt0112040/)“, kuriuos visi prisimena, nes visiems labai įstrigo tas baugumo jausmas, kurį paliko šis filmas.

65\. [Pezai](https://en.wikipedia.org/wiki/Pez), kur į pailgą skirstytuvą su kokio nors herojaus galvą pridedi saldainių (nelabai skanūs jie šiaip būdavo) ir išsiimi po vieną.

66\. Jau paaugus – [Extra kuprinės per vieną petį](http://www.mainyk.lt/img/items/11/146/55/4cf415b50d9db.jpg).

67\. Kem kupe, Šokinėjimas per gumą, „Šansas“ (Koks bus vyro vardas, a?), žemės dalijimas, Velnias, prisišikęs kelnes (WTF), „Kis, kis, miau, miau, kokią spalvą tu renkies?“, „Mama, mama, kiek man metų? – Keturi milžinai“.

68\. Tos tokios spalvotos spiralės, kur paleidi jas lipti laiptais.

![](https://mahila.lt/wp-content/uploads/2019/02/5620547512\_fca2b84c29\_b-1024x680.jpg)

69\. „Zuko“ ir „Yupi“.

70\. BEŽDŽIONIUKŲ DISKOTEKOS.

71\. Oranžinės bei kitų ryškių spalvų kepurės su zinguliukais ant kutų, eidavo komplekte su šaliku; pirštinės su guma įmontuotos į striukę, kad nepamestum. ![](https://mahila.lt/wp-content/uploads/2019/02/martynas-starkus-marijonas-mikutavicius-ir-saulius-urbonavicius-samas-524335d32c914.jpg)

72\. „[Taip ir Ne](https://www.youtube.com/watch?v=yUWGBzPx\_64)“, „[Baltojo katino svetainė](https://www.youtube.com/watch?v=eLjWTQrohfI)“, „[Nosis](https://www.youtube.com/watch?v=rsBvYW4zD3g)“, „Konrado kavinės ruletė“, „[Prieštarauk](https://www.youtube.com/watch?v=SLx0W7VrYjo)“, „[Gimnazistai](https://www.youtube.com/watch?v=ShJnU2F5Kyc)“, „[Be tabu](https://www.youtube.com/watch?v=3TrRZZoFrNE)“, „Dievai ir demonai“, „ Ryto ratas“, „Aukselis“ (atsimenu, sykį panai siūlė 100lt už tai, kad nusikirptų nedidelę sruogytę, o ta nesutiko, galvojau, nu visai durna), „[Radijo šou](https://www.youtube.com/watch?v=jJQzez0jUEA)“, kuris atrodydavo kažkas super įžūlaus ir ne visai suprantamo, vėliau – „[Orbita](https://www.youtube.com/watch?v=KCyUbsgJC1c)“ (man tik dabar toptelėjo, kad Algis Greitai yra lietuviškasis Sasha Baron Cohen’as, „[Bobų vasara](https://www.youtube.com/watch?v=lmHrQGOwxKs)“, „VRS kamera“, „[Tangomanija](https://www.youtube.com/watch?v=cpbs-Wi521M\&t=274s)“ (tango kerštas, kur naikindavo daiktus, ankiek akiplėšiška! O Marijonas – be konkurencijos gražiausias vyras Lietuvoje), „[Bentski šou](https://www.youtube.com/watch?v=sQbSWAjIcNE)“, „Tam davė O“, „[Dar ne vakaras](https://www.youtube.com/watch?v=PZI3I-z86iU\&t=2186s)“ (STRIPTIZAS ir karaokė ultimate svetima gėda), muzikinė laida „Viskas!”, „Videokaukas“, „Nekenčiu reklamos“ (Klemensai, nupiešk man avį, Autodamoto – „mano labai mažos pėdutės“), vėliau  – „Robinzonai”, „[Akvariumas](https://www.youtube.com/watch?v=1jZ\_v9b1WjU)“, „[Baras](https://www.youtube.com/watch?v=DKFLSU9WeWY)“, „[Dangus](https://www.youtube.com/watch?v=batRarWUP\_M)“, „Holivudas“, „[KIŽ](https://www.youtube.com/watch?v=IoAfZ5vJR3E)“. Dar būdavo tokia versta laida vėlyvais vakarais „Kinas, kinas, kinas!”

![](https://mahila.lt/wp-content/uploads/2019/02/legendineje-tangomanijoje-susibure-chuliganai-atskleide-ko-prisidirbo-jaunysteje.jpg)

73\. ZOZOLE.

74.[ Ančiukų šokis](https://www.youtube.com/watch?v=Hb9FwlubyIQ).

75\. Jau paauglystėje – koncertai, kur grodavo kokios trys šiek tiek žinomos grupės – Reamon, Brainstorm ir pan.

76\. „[Vienas namuose](https://www.imdb.com/title/tt0099785/)“, „[Užsispyrėlės sutramdymas](https://www.imdb.com/title/tt0147800/?ref\_=nv\_sr\_1)“, „[Bukas ir bukesnis](https://www.imdb.com/title/tt0109686/?ref\_=fn\_al\_tt\_1)“, „[Titanikas](https://www.imdb.com/title/tt0120338/?ref\_=nv\_sr\_1)“, „[Kietas riešutėlis](https://www.imdb.com/title/tt0095016/?ref\_=nv\_sr\_1)“, „[Gremlinai](https://www.imdb.com/title/tt0087363/?ref\_=nv\_sr\_1)“, „[Mirtis jai tinka](https://www.imdb.com/title/tt0104070/?ref\_=nv\_sr\_1)“, „[Princesės dienoraštis](https://www.imdb.com/title/tt0247638/?ref\_=nv\_sr\_1)“, „[Matrica](https://www.imdb.com/title/tt0133093/?ref\_=nv\_sr\_1)“, „[Kovos klubas](https://www.imdb.com/title/tt0137523/)“, „[Įsimylėjęs Šekspyras](https://www.imdb.com/title/tt0138097/)“, „[Amerikietiškas pyragas](https://www.imdb.com/title/tt0163651/)“, „[Pats baisiausias filmas](https://www.imdb.com/title/tt0175142/?ref\_=nv\_sr\_1)“, „[Romeo + Juliet](https://www.imdb.com/title/tt0117509/?ref\_=nv\_sr\_1)“, „[Dar nebučiuota](https://www.imdb.com/title/tt0151738/?ref\_=nv\_sr\_1)“, „[Melas vardan tiesos](https://www.imdb.com/title/tt0111503/?ref\_=nv\_sr\_1)“ ir Jammie Lee Curtis [striptizas](https://www.youtube.com/watch?v=LkWoqRlGqNQ)!, „[Moters kvapas](https://www.imdb.com/title/tt0105323/)“, ir [TA tango scena](https://www.youtube.com/watch?v=F2zTd\_YwTvo), „[Rokis](https://www.imdb.com/title/tt0075148/?ref\_=nv\_sr\_1)“, „[Vaiduoklių medžiotojai](https://www.imdb.com/title/tt0087332/)“, „[Hokus Pokus](https://www.imdb.com/title/tt0107120/)“, „[Liūtas karalius](https://www.imdb.com/title/tt0110357/)“, „[Pokahonta](https://www.imdb.com/title/tt0114148/?ref\_=nv\_sr\_1)“, „[Undinėlė](https://www.imdb.com/title/tt0097757/)“, „[Dama ir valkata](https://www.imdb.com/title/tt0048280/?ref\_=fn\_al\_tt\_1)“; „[Bethovenas](https://www.imdb.com/title/tt0103786/?ref\_=fn\_al\_tt\_1)“, „[Gražuolė ir pabaisa](https://www.imdb.com/title/tt0101414/?ref\_=nv\_sr\_2)” „[Kaukė](https://www.imdb.com/title/tt0110475/?ref\_=nv\_sr\_1)“, „[Brangioji, aš sumažinau vaikus](https://www.imdb.com/title/tt0097523/?ref\_=nv\_sr\_1)“„[Konanas barbaras](https://www.imdb.com/title/tt0082198/)”, „[Sunkus vaikas](https://www.imdb.com/title/tt0100419/?ref\_=nv\_sr\_2)“ (ta scena, kur visi vemia atrakcionų parke!) – ir filmai, ir animaciniai serialai.

Snobo kino filmai: „[Krepšininko dienoraštis](https://www.imdb.com/title/tt0112461/?ref\_=nv\_sr\_1)“, „[Kas graužia Gilbertą Greipą](https://www.imdb.com/title/tt0108550/?ref\_=nv\_sr\_1)“, „[Talentingasis misteris Riplis](https://www.imdb.com/title/tt0134119/?ref\_=nv\_sr\_1)“, „[Atsargiai, durys užsidaro](https://www.imdb.com/title/tt0120148/?ref\_=nv\_sr\_1)“, „[Jaunosios savižudės](https://www.imdb.com/title/tt0159097/?ref\_=nv\_sr\_1)“, „[Beldžiant į dangaus vartus](https://www.imdb.com/title/tt0119472/?ref\_=tt\_rec\_tt)“. ([Štai čia](https://www.imdb.com/list/ls050417381/) kažkas nepatingėjo sudėti šioje rubrikoje rodytus filmus! Nesu tikra, kiek tikslu, tikrai turbūt ne ta tvarka, kuria buvo rodyta, bet vis tiek – verta dėmesio.)

77\.  Penktadienio filmo rinkimai visą savaitę balsuojant telefonu, kad parodytų tą, kurio nori. Crazy shit, kai pagalvoji. Anksčiau ar vėliau tai vis tiek parodydavo visus.

![](https://mahila.lt/wp-content/uploads/2019/02/1\_9Xb-sjrEK2QWvhsOmCDrug.jpeg)

78\. VIDIAKAI.

79\. Juostiniai fotoaparatai bei nuotraukos Turi ribotą kadrų skaičių – 12, 24, 36 ar 48, tad geriau nesusivaryt.

80\. [PEIDŽERIAI](https://en.wikipedia.org/wiki/Pager) aka pranešimų gavikliai. Nepažįstu nieko, kas būtų turėjęs, bet visi prisimenam jų reklamas.

81\. Philips DIGA, o po to – Nokia 3310 su kodinėmis melodijomis, kurias gali atsisiųsti už 2lt pagal nurodytą kodą reklamoje. Bet eini į interneto kavinę ir susirandi tą melodijos kodą internete ir susivedi sau nemokamai.

82\. [Paramos daina](https://www.youtube.com/watch?v=CiWuNDtXL24).

83\. Kapsulių burbuliukų rinkimas.

84\. [Gofruoti plaukai](https://en.wikipedia.org/wiki/Hair\_crimping), spalvotu tušu dažyti plaukai, drakoniukai, pilna galva kasyčių, dažytos sruogytės, du kuodukai, KASYČKŲ MEIKERIS (ten tokį per TV shopą reklamuodavo, kažkas vėliau pasityčiojo ir sukūrė video su pakaba ir grąžtu), judantys drugeliai, spalvotos mini spyruoklytės plaukuose, trumpi bob-kare kirpimai.

![](https://mahila.lt/wp-content/uploads/2019/02/be3b1a0b-0096-414e-9d71-4d89ec93b2b4.jpg)

85\. Pirma besisukanti kėdė namie vietoj paprastos.

86\. TV dienos metu bei naktį nieko nerodo, nes PERTRAUKA.

87\. Lenkiški dražė – [geltona su klounu](http://www.lukritma.lt/draze-klounai-70g), [juoda su piratu](http://www.lukritma.lt/image/cache/catalog/Saldainiai/Dra%C5%BE%C4%97%20Korsarai,%2070g-480x606.jpg) ir [žydra su jūreiviu](http://markadas.lt/prodimg/84/thumb/Draze.png).

88\. [BON PARI](https://www.barbora.lt/produktai/vaisiu-skonio-karameles-bon-pari-original-90-g) saldainiai, skaniausias – juodųjų serbentų.

89\. BŪSTINĖS.

90\. Skaitliukai, kuriuos naudoja pardavėjos parduotuvėse.

91\. „[Twin Peaksas](https://www.imdb.com/title/tt0098936/)“ su tėvais šalia. Nežinai kodėl, bet kažkodėl labai baisu.

![](https://mahila.lt/wp-content/uploads/2019/02/2014TwinPeaks\_DanceMusic\_080414.jpg)

92\. TERTRIS.

93\. BALIONAI SU VANDENIU PRO LANGĄ.

94\. „Tiko“, „Ralis“, „Manija“, „Dar 2“ ir jų organizuoti žaidimai, kur klasėms reikia rinkti popierėlius, „Bingo“, šokoladas „Princas”.

95\. [MAKARENA](https://www.youtube.com/watch?v=9FXo14pl824).

96\. MAJAKINIMAS.

97\. LAZERIUKAI.

98\. LNK žvaigždė ir ELEKENIS. Kai kuriuose kaimuose ant senų namų langų vis dar galima išvysti tą žvaigždę.

99\. [LAMBADA](https://www.youtube.com/watch?v=iyLdoQGBchQ).

100\. Taksofonai ir tas numeris, kur paskambini iš stovyklos ir paprašai, kad mama apmokėtų skambutį. Nu ir taksofono kortelės.

—

Tikrai tikrai kažką pamiršau, tad lauksiu jūsų komentarų.

Ar anie laikai buvo geresni negu dabartiniai? Tikrai ne, jei kas nuneštų mus, tokius, kokius esam, į tą praeitį, nemažai dalykų išgąsdintų, nes patys realiai net nesuvokiam, kaip smarkiai viskas pasikeitė į gerą. Ir tik nereikia sakyti, kad oi, kokia nuostabi karta mes buvom ir kokie baisūs šiuolaikiniai vaikai. Viskas yra… Na, tiesiog, kitaip. O dabartis lygiai tokia pat žavi ir šilta kada nors mums atrodys, tik laikas jau toks dalykas, savaip jausmus sudėlioja.
