---
description: 'https://burlymenatsea.com'
---

# Burly Men At Sea

![](../../.gitbook/assets/ss_ee9c118fe0f217c7e19a41483eef257d574ec4fc.1920x1080.jpg)

Labai minimalistinis ir paprastas indie žaidimukas už dolerį ar du, kurį ko gero patogiausia būtų persižaisti ant planšetės.

Pirmas įspūdis susidaro išties teigiamas - stilistika miela, dialogo ir rašymo stilius parašytas su nuotaikingu folktale stiliumi, o kai dar ir garso efektai sukurti žmonių balsais - nori, nenori išspaudžia šypseną. Taipogi netrūksta ir smulkių detalių, kai pvz paspaudinėjus ir pagąsdinus fone lakstančią vištą, jį padeda kiaušinį, o paspaudinėjus dar ir ant jo - išsirita viščiukas. Nors tai nieko ir nesuteikia, bet pirmą kartą atradus - džiugina.

Besišakojančią istoriją pirmą kartą prabėgi greičiau nei per 20 min ir labai žavu, jog kartojant ir norint pamatyti kitas istorijos šakas - žaidimo veikėjai išlaiko awareness ir supranta, jog tą patį pokalbį su personažais turi jau antrą kartą.

Deja ties tuo teigiami atsiliepimai ir pasibaigia. Žaidimo pradžios miestelis, pristatęs įvairius skirtingus veikėjus, pradžioje sukuria pabėgimo iš kambario stiliaus galvosūkių įspūdį, kur kiekviena erdvė anksčiau ar vėliau visgi turės kažkokią paskirtį ir apie kurią reikės prisiminti žaidimo eigoje gaunant kokį nors konkretų daiktą. Atrodo, jog laukia daug skirtingų užduočių, kurias reikės atrasti. Deja visas tas įvaizdis jau po antro peržaidimo tėškiasi į sieną ir pademonstruoja, kad iš esmės visa tai tik fonas, kad kažkokių skirtingų nuotykių čia nebus, o norint pasiekti visas skirtingas atomazgas, teks didžiąją laiko dalį praleisti kartojant lygiai tas pačias kelias scenas, vien tam, jog kažkurioje iš jų atliktum vienintelį besiskiriantį pasirinkimą. Labai greitai tampa monotoniška ir užbaigti galima nebent visiškai pasišventusiam achievement hunter'iui. Šio reikalo leidėjai pardavinėja ir fizines knygas: pasiekus vieną iš pabaigų, gaunamas kodukas, kurį panaudojus, galima užsisakyti knygą su tokia pačiu istorijos eiliškumu, kas šiaip yra gan originali idėja, tačiau ko gero toks vaikiškos knygutės formatas, čia labiau tiesiog ir tinka, nes žaidimas yra tik kaip interaktyvi jos media versija ir tiek. Na bet bent jau pirmą pusvalandį išties cute.

