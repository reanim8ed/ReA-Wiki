# Žaidimai

## Analogue Pocket - modernus šių laikų Gameboy'jus

Taip, moderni šių laikų Gameboy alternatyva iš tiesų yra [Nintendo Switch](https://www.youtube.com/watch?v=GqV69usqLto), kuriam sekasi visai ne prastai. Aš jį definitely įsigysiu, nes noriu turėti Witcher, Zelda, Diablo, Civilization ir panašius žaidimus tiesiog gulėdamas lovoje. Tačiau dabar ne apie jį.

Jau kuris laikas turiu idėją, jog norėčiau įsigyti klasikinį Gameboy, kuris šiemet paminėjo 30-ąjį gimtadienį. Pamenu atlenkiamo Gameboy Advanced SP reklamas žurnaluose ir apie jį svajodavau, būdamas gal 7-8 klasėje. Dabar norisi pasinostalginti ir išbandyti žinomiausius retro portable žaidimus, kuriuos visgi pramissinau būdamas vaikas, nes taip niekada ir neturėjau portable žaidimų sistemos. Taigi noriu visokių Pokemon'ų, Castlevania, The Legend of Zelda ir kitų neatrastų žaidimų pramonės renesanso perliukų. Kol Nintendo prisiruoš išleisti [Game Boy Classic Edition](https://gizmodo.com/when-will-we-get-the-game-boy-classic-edition-1834174126) visgi yra ir alternatyvų.

Vos tik pradėjus googlinti apie skirtingas šios žaidimų sistemos versijas iš karto radau [RetroRGB](https://www.retrorgb.com/gbversions.html) straipsnį, kuriame matyti, jog pati optimaliausia versija būtų laikoma [Game Boy Advance SP AGS-101](https://www.wikiwand.com/en/Game_Boy_Advance_SP#/Backlit_Model_%28AGS-101%29). Pirmiausia Advanced yra backwards compatible, tai yra sugeba paleisti tiek ir originaliojo Gameboy, tiek ir Gameboy Color skirtus žaidimus. Nemažas pliusas, nes tai padvigubina žaidimų katalogą. O taipogi ši konkreti AGS-101 versija, papildomai pasižymėjo patobulintu ir pagaliau back-lit apšvietimą turinčiu ekranu, tad vaizdo kokybė buvo nepalyginamai geresnė, nei senesnėse konsolės leidimuose. Tačiau jeigu pasidairyti po Ebay ar kitas tokio pobūdžio svetaines, paaiškėja, kad už šią konkrečią versiją \(taipogi įtraukiant ir senesnę GBA versiją su jau atliktu modernesnio ekrano modu\) kainos šokteli iki 100-130€. O dar nepaisant rizikos, jog konsolė ar ekranas nebus originalūs, o kiniškos kopijos, kurios įprastai gan smarkiai nusileidžia savo kokybe.

Ir visai nesenai atradau kompanijos Analogue kuriamą device'ą pavadinimu [Pocket](https://www.analogue.co/pocket/). Tai bus gražus, moderniai ir minimalistiškai atrodantis aparačiukas, sugebantis leisti visų versijų Gameboy žaidimus ir ne tik. Taip, jis bus kiek brangesnis nei originalas, tačiau užtat turės tokį patį aspect ratio išlaikantį net 1600x1440 rezoliucijos ekraną! O taipogi USB-C, solidesnę bateriją ir galimybę pasijungti prie TV. O visų geriausia - ši konsolė nėra tiesiog emuliatorius, tad ir neiškyla jokių su tuo tipiškai kylančių problemų. Konsolėje įmontuotas FPGA chip'as - t.y. pilnai konfiguruojama mikroschema, kuri vietoj emuliavimo softo lygmenyje, sugeba simuliuoti kitų sistemų darbą geležies lygiu. Kitaip tariant Pocket veikimas bus 100% identiškas Gameboy'jui. Tik be jokių touchscreen'ų, abejotinos surinkimo kokybės ir 0 papildomo lago. Tad vien šios savybės pilnai pateisina kainą.

Žinoma, prezentacijoje viskas atrodo gražu, tačiau reikia sulaukti realaus įrenginio ir pirmųjų atsiliepimų ir tada bus galima įsitikinti ar tai galės būti žadamas "Ultimate Gameboy experience" ar visgi tam reikalui pirkti seną gerą GBA. Sužinosim sekančiais metais ;\)

## MMORPG kaip socialinė mokykla

Nors dažnu atveju tėvai nėra labai patenkinti, jog jų vaikas šitiek daug laiko praleidžia žaisdamas kompiuterinius žaidimus ir juos galima suprasti \(visgi ne tik dėl sveikatos sumetimų, tačiau ir dėlto, jog vaikystė turi būti toks nerūpestingas, šelionių ir bėgiojimų kupinas metas\), tačiau nederėtų visiškai praleisti pro pirštus ir kuriamą naudą: išmokstama komandinio darbo, organizacijos, bendrų ir individualių tikslų atskyrimo ir ilgaliakio jų siekimo, koncentracijos, atkaklumo, įdirbio, pratinama užsiimti pasikartojančiomis užduotimis, bendravimo su įvairaus amžiaus, išsilavinimo ir kultūros žmonėmis bei daugybės kitų naudingų socialinių įgūdžių. Ir dažnu atveju šitas socialinis kursas online komandiniuose žaidimuose vyksta tokiu tokiu intensyvumu, jog "kiemas" toli gražu tikrai ne visad gali prilygti.

## Game design

[Extra Credits](https://www.youtube.com/user/ExtraCreditz/videos) yra animuotas edukacinis Youtube kanalas, kurio content'as daugiausiai padalinamas į dvi ganėtinai skirtingas temas: video žaidimų kūrimas ir istoriniai įvykiai. Ganėtinai originalus temų padalinimas, tačiau kanalas puikus.

Dabar noriu atkreipti dėmesį į 2 šio kanalo video, kurie aptaria 2 ikoninius žaidimus:  
- 1985-tųjų [Super Mario Bros](https://youtu.be/ZH2wGpEZVgE).  
- bei pirmoji [Portal ](https://youtu.be/Q_AsF3Rfw8w)dalis.

Abiejų šių žaidimų pradžia turėjo labai svarbią užduotį - supažindinti naują, nepatyrusį žaidėją su visiškai nauja koncepcija, tad į šių žaidimų pirmąjį lygį, veikiantį, kaip tutorial'as yra įdėta išties daug apgalvojimo ir priimti subtilūs bei psichologinio pagrindimo kupini sprendimai, į kurios absoliuti dauguma žaidėjų net neatkreipė dėmesio. Geras dizainas yra tada, kai jis ne tik intuityvus, tačiau ir visai nepastebimas. 

 

