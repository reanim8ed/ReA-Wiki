---
description: 'Publikuota: 2013-12-07'
---

# Gyvenimas kartu su mergina

![](../../.gitbook/assets/koop_by_majkol.jpg)

Būna porų gyvenime etapas, kai šie du žmonės sugalvoja imti gyventi kartu. Na arba bent jau pabandyti tai daryti. Ir tai yra gerai ir nuostabu. Žinoma galima įžvelgti daug pliusų, tokių, kaip dar geresnis vienas kito pažinimas, nuolatinis vienas kito matymas, kas būna išties pliusas pradžioje. Veiklos kartu, pvz maisto gaminimas, filmų žiūrėjimas, vėlyvi vakarai kartu, atsibudimas ryte šalia, dažnas sexas ir pan. Tačiau yra dalykėlių apie kuriuos beveik niekas nekalba, bet su kuriais tenka susidurti praktiškai kiekvienam. Skant, gyvenimo su mergina užkuliusiai.

Pirmiausia, tai tualetinio popieriaus eikvojimas. Pagalvok apie tai, kiek sunaudoji tualetinio popieriaus, tada šį kiekį padaugink minimum iš 10, kai atsikraustys draugė :p Ką ji daro su tokiu kiekiu šikpopieriaus? Gal ji valgo jį? Dažniausiai nepavyksta surasti slaptos zanačkės kur visas tas popierius būtų kaupiamas, slepiamas, tai matomai rimtai valgo… Ar kada pagalvojai kodėl moterys į viešuosius tualetus vaikšto po dvi? Tam, kad pavalgyti tualetinio popieriaus! Ir pasikalbėti, žinoma. Bet dažniau, kad pavalgyti. Bet ša, čia paslaptis, kodėl moterys gyvena ilgiau. Tiesiog kitą kartą nesistebėk, kad jai užtenka bandelės ar pusės mažios picos picerijoje ir jau jaučiasi pasisotinusi. Pats jei suvalgytum tiek popieriaus, kaži ar besikėsintum į didelį kebabą.

Plaukų segtukai ir gūmytės. Visur! Po stalu, ant stalo, po lova, po kilimu, kur tik sugalvosi pažiūrėti, būtinai rasi nors vieną plaukų smeigtuką. Moterys turi tokią savybę: nusiperka pakuotę smeigtukų, kur jų ten gal koks 50 ir jie visi dingsta per mėnesį. Taigi vyriškio pareiga radus smeigtuką grąžinti jį moteriškei. Tai yra vienas iš privalomų elementų norint išlaikyti simbiotinius vyrų ir moterų santykius. Galima net įsivesti žaidimą – už kiekvienus grąžintus 10 smeigtukų – blowjob’as \(na arba kažkas ekvivalentaus, pvz skanus sumuštinis\).

Sofos nėra skirtos sedėjimui. Pasak moterų įsitikinimų, tai yra lentynos pagalvėlėm demonstruoti. Greitai pastebėsi, kad tavo trijų sėdimų vietų sofoje atsirado 8 pagalvėlės ir praktiškai nebelieka vietos sėdėjimui, o pabandžius jas patraukti dažniausiai susilaukiama neigiamų komentarų apie tai kokią netvarką padarei ir jos staigiai grąžinamos į savo dedikuotą vietą ant sofos.

Kai kas galvoja, kad gyvenimas kartu su kitumi žmogumi turėtų būti lengvas, nes for god’s sake, jūs gi abu suaugę žmonės. Nope. Jūs esate du visiškai skirtingi žmonės, darantys jums įprastus dalykus visiškai skirtingais būdais. Vieną dieną jūs susiginčysite dėl konors elementaraus, kad neva darai tai ne taip, kaip pridera, nors darei taip visą savo gyvenimą ir rūpeščių nematei. Nuo drabužių lankstymo iki indų plovimo politikos. Dažniausiai tokie ginčai tiesiog palieka tave su sutrikusia veido mimika ir negali suprasti, kaip dėlto galima išvis ginčytis.

Neretai pasitaikys momentų, kai ji sumąstys pašnekėti labai rimta tema ar pasimylėti konkrečiai tuo momentu, kai jautiesi labai pavargęs ir praktiškai esi ant miego ribos ir nesi nusiteikęs daryti nei vieno, nei kito. Taip vaikinai gali būti pavargę! Kas liečia pokalbius, tai merginų logika dažniausiai būna tokia: kažkas jai neduoda ramybės, ji kenčia visą dieną ir galvoja apie būdą, kaip visą tai galėtų pasakyti, jog jis nesuprastų klaidingai. Taip trunka visą dieną ir oh shit, jis jau eina miegoti, paskutinė galimybė „sooooo…..“. Realybė ta, kad tai yra ko gero vienas praščiausių momentų, kada galima apturėti rimtus pokalbius.

Jeigu sugalvosite praustis po dušu kartu su mergina – gerai apgalvokite šį sprendimą. Vanduo būna tarsi lavos karštumo. Rimtai, jei prisilietimams, jų oda pati jautriausia pasaulyje, tai kas liečia vandenį, jos gali praustis po vos ne verdančiu vandeniu. Toks vaizdas, kad jei tai nesukelia pirmo laipsnio nudegimų – nebūsi pakankamai švarus.

Taipogi kas liečia dušus ir vonias… Nueikit į savo vonią ir pasižiūrėkit į visas tas lentynas. Visas vienos lentynos trečdalis nuo šiol priklausys tau. Visa kita bus užkrauta aiškios ir neaiškios kilmės buteliukų gvardija. Vien plaukų kondicionieriaus būtų galima rasti bent 5 skirtingus buteliukus… O jei vonioje išvis tik viena lentyna, tai tada užuojauta tau, nes tavo vonios reikmenys nuo šiol vonioje gyventi nebegalės.

Plaukai! Plaukai irgi everywhere! Kilimai, lova, stalai, spintos, šaldytuvas, knygos. Plaukams tabu nėra. Labiausiai nervina, kad jos plaukai kažkokiais magiškais būdais dažnai sugeba atsidurti TEN. Po odele. Kaip? Maždaug, atsikeli ryte, nusiprausi, apsirengi, nuvažiuoji į darbą, būdamas darbe nukeliauji į tūliką ir štai jis, jos plaukas visu gražumu, susirangęs ir tūno, laukia kol bus pastebėtas. Turiu teorija, kad taip ji pasižymi teritoriją. Paslepia plauką ten, kol tu miegi, tada jei tu sugalvotum cheatinti, kita moteris pamatys plauką ir pagalvos „shit, šitas jau užimtas“.

Daiktai keis savo buvimo vietą be jokios konkrečios priežasties. Kartais visas stalčiaus tūrinys staiga pradings ir atsiras kažkur visai kitur. Tada nebesugebi nieko surasti ir kiekvieną kartą tenka klausti jos, kur daiktas yra padėtas. Gaunasi tas pats, lyg turėtum atsiklausti leidimo pasinaudoti tau pačiam priklausančiu daiktu. Blogiausia tai, kad dažnai ji pati nebeprisimena, kur tą daiktą padėjo. O bandant iš jos išpešti paaiškinimą, kodėl tas daiktas negali būti savo vietoje, tai geriausiu atveju gauni atsakymą „because it’s better over here“.

Pamiršk apie visas tas nuostabias naktis, kai galėdavai pilnai užsikloti kaldra.

Ištikro vienas kitą pažinsite. Matysi ją at her worst, best and in between. Sužinosi apie jos išskirtinumus ir keistus įpročius. Iš esmės sužinosi ar visi šio asmens trūkumai, kurių jau nebebus galima paslėpti yra deal breaker tau ar ne. Ir tai yra šaunu ir aš tikrai nuoširdžiai nesuprantu žmonių, kurie susituokia, net nepagyvenę kartu. Būna variantų, kai atsikraustai pas žmogų ir po mėnesio kraustaisi lauk, nes jis paprastoje buityje būna papraščiausiai nesugyvenamas.

Pameni visus tuos normalius dalykus, kuriuos mėgsti daryti vienas? Pvz žaisti kompiuterinius žaidimus 6h iš eilės, žiūrėti porno, žiūrėti Top Gear ar kokį serialą nemiegant iki 4h nakties, neužsidaryti tūliko durų ir pan… Gali visą tai nustoti daryti jau dabar.

Kraujo dėmės ant paklodės. Rimtai, kartais naktį ją gali netikėtai užklupti kraujo cūnamis ir ryte pabudus ir pamačius gali ištikti lengvas šokas, nes atrodo tarsi kažkas būtų kažką nužudęs jūsų lovoje.

Nutiks vienas iš dviejų: arba jūs abu tapsite išties geri ieškodomi kompromisų, aiškindami savo nuomonę racionaliai ir atsargiai koreguoti savo jausmus, bei vienas kito supratimą arba jūs abu eisit iš proto, šūkausit, mušitės ir bėgiosit tarsi du maži vaikai, besistengdami vienas kitą įskaudinti labiau, nei tai padarė tau.

Na ir galiausiai, mažytis patarimas, bo tikrai nemažai porų apie tai visai užmiršta: nenustokite vaikščioti į pasimatymus. Buvimas viename kambaryje ir ko nors veikimas kas sau – nesiskaito. Dalis laiko, kurį praleidžiate kartu, turi būti įpatingas: išeikite pasivaikščioti, pavakarieniaukit egzotiškame restorane, sugalvokit atrakcijų, pramogų. Nenustok jos stebinęs: paruošk netikėtą prašmatnią vakarienę, dovanok jai dovanas ar bent jau gėlių kartas nuo karto. Žmonės dažnai tai pamiršta ar būna pernelyg užsiėmę ir vis atidėlioja. Tai yra svarbu ir negalima to atidėlioti.

Tai ką, sėkmės pradedant gyvenant kartu!

