---
description: 'https://www.playstation.com/en-us/games/erica/'
---

# Erica

![](../../.gitbook/assets/erica-review-2.jpg)

Teoriškai FMV \(Full motion video\) interaktyvūs filmai skamba, kaip išties labai originali, lengvai žiūrovus sudominanti ir marketingo mylima ir lengvai išreklamuojama idėja. Ta tokia tarpinė media forma tarp kino filmo ir kompiuterinio žaidimo, kurioje žiūrovui rodoma istorija, bet paliekant nedideles galimybes žiūrovui įtakoti jos eigą. Vienas iš geriausiai žinomų to pavyzdžių Black mirror Bandersnatch epizodas Netflix'e. Nors daugeliui šis epizodas didelio įspūdžio visgi nepaliko, tačiau čia jau jūsų skonio ir įsitraukimo reikalas, nes pats išpildymas visgi buvo gan kokybiškas.

Deja, kol kas vis dar neteko susidurti su tokios idėjos įgyvendinimu, kuris nebūtų nuviliantis, išties derėtų konkrečiai tik šiam unikaliam formatui ir kuris išties pasiteisintų ir paliktų įspūdį, o nebūtų tiesiog vidutiniškas filmas su keliomis skirtingomis pabaigomis ir tiek. Tačiau vilties neprarandu, potencialo yra, tiesiog reikia gero, apgalvoto scenarijaus, kuris mokėtų įtraukti ir išnaudoti formato suteikiamus privalumus. Šis britų kurtas trileris ant PS4 konsolės, pavadinimu Erica, taipogi pabandė, deja prašovė gan smarkiai, net keliais aspektais. Daug labiau, nei mus depresyviai gasdinantis Black Mirror, kurio scenarijai palaipsniui, panašu vis labiau gali tapti realybe.

Pirmiausia, tai interaktyvių elementų pridėta per daug ir ne vietoje. Tikrai nebūtina duoti žaidėjui atlikinėti kiekvieno monotoniško stalčiaus, durų ar dėžės atidarymo, kai realiai tai nieko nelemia, o kito galimo pasirikimo net ir nėra. Tai veikia pirmus kelis kartus, nes dar įdomu, o žiūrovas taip supažindinamas su dinamika. Tačiau bekartojant vis tą patį ganėtinai greit nusibosta ir pamatai, kad tai tiesiog nieko nepriduodantis novelty, kuris iš esmės tiesiog tik lėtina istorijos progresiją.

Aktoriai ir jų vaidyba taipogi toli gražu nebuvo stiprioji pusė, tačiau tai dar galima būtų ir praleisti pro akis. Nieko gero, bet netragiška.

Tačiau blogiausia dalis, tai istorija. Visiškai neįdomi, neįtraukianti, neįtikinanti siaubo ir mystery elementų turinti istorija apie okultizmą primenanti gan eilinį britišką detektyvą rodomą per tv kokį ketvirtadienio vakarą per BTV. Gal ir nestebina, nes šitą experience sukūrusi kompanija visgi ir yra iš tos pačios britanijos. Pabaiga lyg ir dar turi pretenzijų palikti atvirus galus, kad būtų galima ją suinterpretuoti keliais skirtingais būdais, tarsi, kaip tai buvo daryta Shutter Island, kai kyla abejonių ar visgi psichas buvo pagrindinis veikėjas ir žiūrovas buvo specialiai kvailinamas stereotipais ir visgi kiti veikėjai visą laiką ištiesų sakė tiesą ar visgi išties pakliūta į sąmokslą ir veikėjas pasielgė teisingai neįkliuvęs į tas pinkles. Tik skirtumas, jog šiame filme su DiCaprio tai buvo atlikta gerai ir skoningai, o vat Ericoje viskas susidėlioja per daug akivaizdžiai, o ir iki pabaigos momento, jau tiesiog nebelabai ir berūpi. Tiek ir bendrai visa istorija, tiek ir patys veikėjai. 

Ir nors surinkti visus likusius achievement'us, jog atrakinti platininį, pasiekiant likusias žaidimo pabaigas ir nebūtų taip jau sudėtinga, tačiau prisiversti visą tai peržiūrėti dar kokius papildomus 5-is kartus, jau tiesiog sunkoka prisiversti.

