---
description: 'Never cry for money, because it never cries for you.'
---

# Investavimas

- tags: #investing
---

## Finansinė nepriklausomybė \(FIRE\)

* FIRE -  Financial Independence, Retire Early
* Finansinė nepriklausomybė reiškia, kad nebeturi mainyti savo vieno svarbiausių resursų \(laiko\) į pinigus. Problema su savo laiko nuomojimu, kad jis uždarbį ugdo tik linijine progresija, kai tuo tarpu tas, kas visų tokių laiką surenka ir perparduoda kitiems, auga eksponentiškai.

Kartais tenka susidurti su žmonėmis, kurie kritikuoja FIRE, reprezentuoja tai kaip kvailą over saving'ą, t.y. kai taupymui aukojama po 70% pajamų ir tenka atsisakyti didžiosios dalies gyvenimo malonumų vien tam, kad kažkada ateityje pasiektum idealizuojamą gyvenimą, kuriame nereikia dirbti ir gyveni iš procentų gaunamų iš savo investicijų. Realistiškai toks gyvenimo būdas nėra nei rekomenduotinas, nei iš tiesų toks manjakinis taupymas padės jį pasiekti. Manau, kad čia labiau išsiskiria šio termino tiesioginis apibūdinimas, su tuo kokias idėjas jis reprezentuoja. Nežinau, galbūt ir būna kokių millennials'ų, kurie iš tiesų turi iliuzijų, kad ale susispaudi, sunkiai ir atkakliai padirbi 15 metų nelabai patinkančiame, tačiau gerai apmokamam darbe ir likusį gyvenimą chillini vien tik iš sukauptų pinigų. Sutikti visgi tokių neteko. Manau, kad toks vaizdavimas yra labiau karikatūrinis ir hipotetinis for the arguments sake, nei kad atitinka realius FIRE judėjimui prijaučiančių žmonių tikslus.

Nors ankstyva pensija kaip ir priklauso tiesioginei FIRE judėjimo definicijai, tačiau nemanau, kad reikėtų šį akronimą suvesti vien tik į tai. Po juo telpa daug reikšmių, ypač kai pažvelgi į pagrindinius principus, kurie apibendrintai susiveda tiesiog į lankstumą. Pagrindinės idėjos yra apie pajamų didinimą bei išlaidų optimizavimą. Ir tai tikrai yra solidūs principai. Žmonės gaudami vis didesnes pajamas labai lengvai linkę įsivažiuoti ir taškytis pinigais ir tuomet nė nebesvarbu kiek uždirbama, nes vis tiek pinigų nebeužtenka, tad pradedama trokšti uždirbti ir dar daugiau. Čia yra tiesiog toks bendras nesugebėjimas elgtis su pinigais, finansinio raštingumo stoka. Ir kertiniai FIRE principai tokiems žmonėms tikrai pagelbėtų. Žinoma, darant viską saiko ribose, gyvenant racionaliai. Visgi jeigu gauni vidutinę, o ne minimalią algą, tačiau jos neužtenka, vadinasi greičiausiai tavo gyvenimo būde yra išlaidų, kurios neatitinka tavo galimybių ir vietos "pasiprastinti" tikrai atsirastų.

Aš FIRE suprantu kiek plačiau, abstrakčiau. Dauguma mūsų prieš priimdami sprendimus turi atsižvelgti į savo finansus, o kartais būna ir taip, jog išvis kiekvienas priimamas sprendimas būna tiesiogiai priklausomas vien tik nuo pinigų, tad pasirinkimo laisvės išvis nelieka. Kaip sakoma - pinigai laimės neatneša, tačiau jų nebuvimas dažnai sukuria situacijas, kurios mus verčia nelaimingais. O taipogi pinigai atveria galimybes ir pasirinkimus. Tad tokiu atveju FIRE reprezentuoja gyvenimą, kai pasyvių pajamų srautas yra pastovus ir pinigų reikšmingumas sumenksta ir apie juos galvojama daug mažiau. Taipogi tai reprezentuoja galimybę nebūti kontroliuojamam vyresnio amžiaus kostiumuoto dėdės, kuriam priklauso ofisas, kuriame praleidi didelę savo dienos dalį ir nuo kurio priklauso ne tik, kiek laisvo laiko tu turi arba neturi gyvenime ir kaip stipriai laikaisi finansiškai. Nebūti kontroliuojamam ir to kiek daug uždirbama ar kiek sutaupoma. Kitaip tariant - reprezentuoja nepriklausomybę.

Taipogi dažnai labai skirtingai suprantamas ir pats terminas _retirement_. Vieniem tai asocijuojasi su nieko neveikimu, kai miegama kiek norima ir gyvenama iš santaupų. O kiti retirement supranta, kaip turėjimą daugiau laiko sau, įsipareigojimo privalomai būti kažkur kiekvieną dieną nebūvimą. Taigi FIRE mano supratimu - tai savo gyvenimo procesų ir pinigų srautų optimizavimas. Tai "ankstyvoji pensija" in the sense, jog atitrūkstama nuo savo korporatyvinių darbų ar tradicinių darbo valandų, o ne kad nebedirbama išvis. Kai samdomas darbas nuo 9-18 tampa optional, o ne privalomybė, jog sugebėtum save išsilaikyti, sudurti galus. Tikslas yra nusimesti tą pernelyg dažną galvojimą apie pinigus: "ar jų tikrai užteks", "reikia stengtis neišsileisti per daug" ar "greičiau ta alga". Užtat įgauti laisvę per daug neįpareigojančiai pasibandyti kažkokias veiklas, idėjas, avantiūras, versliukus, imtis ambicingesnių projektų, nebijant sudegti. FIRE reiškia laisvę pasirinkti kiek ir su kuo norima dirbti, nepriklausomai kiek tai uždirba ir ar uždirba išvis. Laisvę daugiau dėmesio skirti savo troškimams ar ambicijoms. 

O kad būtų pasiekiamas toks tikslas, turi būti sukuriamas neblogas aktyvų, investicijų ir pasyvių pajamų krepšelis bei periodiškai peržiūrimos išlaidos. O jį susikūrus ir turint galimybes labiau rinktis ką veikti su savo laiku, nemažai visokių papildomų veiklų tą krepšelį potencialiai gali ir didinti. Nereikia tikėtis, kad vieną kartą jį susirinkus, visos gyvenimo problemos baigsis ir sukti galvos apie tai daugiau nereikės. Jį vis tiek reikia plėtoti, prižiūrėti ir plėsti. Paimkime kad ir tą patį Mr Money Mustache, kuris internetuose yra ko gero vienas žymesnių fire'istų. Žmogus išėjęs į "retirement", toliau užsiiminėjo tuo, jog kelis kart nusipirko gan sudėvėtą nekilnojamą turtą ir jį pats savo rankomis sutvarkęs perparduodavo arba ėmė jį nuomoti. Paskui įsirengė coworking space'ą ir dabar nuomoja patalpas freelanceriams. Tai ir yra FIRE, kai gali neįpareigojančiai, be streso krapštytis kartais prie kažkokio namuko metus ar du ir nesukti sau galvos, galvojant iš ko čia dabar už butą, benziną ar maistą susimokėti. 

## Patarimas studentui, kaip teisingai būtų galima "padėti" gautus 40000€

* Šiaip džiugu, kad jau turi pakankamai proto šių pinigų neištaškyti kokiam mandram auto ar pan. Labai sveikintinas ir atsakingas požiūris ;\)

  Šiaip tai sakyčiau optimaliausias variantas - biržoje prekiaujami akcijų fondai. Kitaip tariant ETF. Tai yra pakankamai saugi investicija, nes investuoji ne į vieną kažkokią konkrečią akciją, kur galioja tos kompanijos rizika, reikia išmanymo įsivertinti kompanijos perspektyvas, rinką ir finansus. ETF'ai būna sudaryti iš kelių šimtų akcijų, tad rizika labai paskirstyta. Gali investuoti į atskirą sektorių, pvz IT kur turėsi po mažą dalelytę visų gigantų, kaip Amazon, Apple, Google ir t.t. arba gali dėti į pvz S&P500 sekantį fondą, kuris seka 500 didžiausių kompanijų iš visų sektorių bendrai. Tokiu atveju augant bendrai ekonomikai, auga ir tavo lėšos. Lyginant su indėliu banke, ETF'ai istoriškai uždirba apie 8%. Tai yra pats optimaliausias variantas žmonėms, kurie per nelyg daug nesidomi akcijomis.

  Aš asmeniškai, tai pasidaryčiau portfelį, kur susidėčiau pakankamai stabilias, neblogus dividendus mokančias kompanijas. Žinoma, tai nebūtinai tinkamas variantas tau, nes jei nelabai išmanai ir šaudytum aklai, labai lengvai gali pinigus sudėti neteisingai. Bet kitą vertus su tokia pinigų suma, jau būtų galima pasidaryti išties solidų krepšelį, kuris dividendų mokėtų tiek, jog iš esmės gautum antrą algą. Galėtum tokias išaugusias pajamas panaudoti arba savo gyvenimo kokybės pakėlimui arba jei sakai, kad tau užtenka, tai protingiausias variantas - reinvestuoti. Pasidomėk [sudėtinių palūkanų efektu](https://investologija.lt/investavimas/kur-investuoti/investavimo-pradziamokslis-kaip-pinigai-daro-pinigus/). Turint tokį tikslą gali pasirūpinti savo finansiniu išprusimu ir pakankamai greitai išmoktum tiek, kad galėtum atsirinkti pakankamai saugias akcijas ilgalaikiam investavimui. Samdyti kažką, kas padėtų valdyti tavo pinigus manau neapsimoka, nes vargu ar tavo lėšų prieaugis atpirktų tai kiek ilgoje perspektyvoje sumokėsi už tokias paslaugas. Tai arba išmoksti pats arba lieki prie ETF'ų.

  Nors vyresnio amžiaus žmonėms tai neatrodo tokia jau didelė suma, tačiau turint prieigą prie tokių pinigų ankstyvame amžiuje ir mokant su jais tinkamai elgtis, šitie pinigai gali duoti tokį stiprų startą, jog tai iš esmės gali tave visam gyvenimui permesti vienu laipteliu aukščiau socialinėse klasėse.

## Nike akcijų vertė

* [Nors dabar madingiausia kalbėti apie FAANG, bet išties didžiausia sėkmės istorija iš investicinės pusės galima laikyti Nike. Jei 1980-aisiais per šios kompanijos IPO būtumėte investavę 100$, tai šiuo metu ši investicija siektų net 6 mln dolerių ir tai yra beveik 5 kartus daugiau nei absoliučiai bet kuri kita kompanija.](https://imgur.com/PiUrHvr)

## Links

* [Ray Dalio paaiškina, kaip veikia rinka, kas yra ekonomikos ciklai ir kodėl atsiranda krizės](https://youtu.be/PHe0bXAIuk0) \#Economics

