# COVID-19

### Lietuva

Kadangi normaliai netestuojam ir niekas bent jau preliminaraus skaičiaus žinoti negali, galima bent jau pabandyti pritaikyti skaičiavimo modelius, sudarytus pagal kitų šalių duomenis. Taip, tai nėra teisinga daryti, dedamosios yra išties skirtingos, pradedant nuo žmonių demografijos, vidutinio amžiaus ar rūkančių piliečių procento, baigiant skirtingomis kovos su virusu taktikomis. Skirtumus gerai reprezentuoja ir mirtingumas, kuris skirtingose šalyse svyruoja tarp 0,6% - 4,4%. Nuo P.Korėjos iki Irano. 

Vienam iš tokių modelių reikėjo sulaukti pirmosios mirties mūsų šalyje, kurią dabar jau ir turime. Tai bent kažkoks kabliukas, pagal kurį galima bandyti darytis bent kažkokias prielaidas. Žinoma, šios prielaidos vis tiek gali būti smarkiai pro šalį, nes pavieniai atvejai gali turėti didelius nukrypimus nuo vidurkių. Tačiau tai yra bent kažkas, už ko galima kabintis, turint dabartinius duomenis. Taigi:

* vidutinis laikas nuo užsikrėtimo iki mirties yra kiek daugiau, nei 17d
* tad šiandien mirusi moteris, tikėtina jog galėjo pasigauti virusą dar pirmosiomis šio mėnesio dienomis
* mirtingumo procentą pasirinkime konservatyvų - 1%. Kaip bebūtų karantiną įsivedėmė gan anksti ir kažkokius vaisius jis vis vien duoda
* tai taikant šį procentą, dar mėnesio pradžioje jau galėjome turėti bent 100 užsikrėtimų, kurie tiesiog nėra nustatomi, nes kaip visi žinom - tiriami praktiškai tik grįžtantieji ar jau dusti pradedantys žmonės
* šiuo metu vidutinis užsikrėtusiųjų skaičiaus dvigubėjimas įvyksta per 6.2d. Per šitas 17d dvigubėjimas jau būtų įvykęs kelis kartus, tad per tiek laiko užsikrėtusių galėjo padaugėti 8-iais kartais
* tad yra possible, jog dar šiai dienai mes užsikrėtusiųjų jau galime turėti apie 800!

Not pretty at all. Galbūt tie žmonės, kurie sako, kad oficialius skaičius reikia dauginti 10x gali būti ir teisūs.  
Žinoma nereikia atmesti galimybės, kad skaičiavimas modeliuojasi vos pagal vieną mirtį. Galbūt šios moters sveikata buvo išties prasta ir komplikacijoms išsivystyti 17d toli gražu neprireikė, tad galbūt tuos 800 galima rėžti kad ir per pusę. Bet net jai tai ir tiesa, tai tuos pačius 800 pagal dabartines tendencijas pasiektume dar kitos savaites gale.

