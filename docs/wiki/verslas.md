# Verslas

- tags: #verslas
---

## Atsakas į reddit klausimą: Pradėsiu savo e-komercijos projektą. Ką turėčiau žinoti?

[Diskusija](https://www.reddit.com/r/lithuania/search?q=flair_name%3A%22Diskusija%22&restrict_sr=1)

Pats esu programuotojas, dirbęs prie įvairių eshop'ų kūrimo, tad teko matyti nemažai realių pavyzdžių. Dauguma atveju rezultatai tikrai liūdnoki: didelė dalis tų projektų, kur žmonės naujo automobilio kainos biudžetus svetainės kūrimui sukišo, po poros metų jau net nebeegzistuoja :/

Manau, jog išsukti naują sėkmingą brandą darant eshop nuo 0 bus per daug sudėtinga - pareikalaus kur kas daugiau pastangų, laiko, finansų ir net sėkmės, nei tikėjaisi, o rezultatai visvien nebus džiuginantys.

Kalbant apie kaštus: gal ir atrodo, jog galėtum daugelį darbų pasidaryti pats, tačiau realybėje - na nebūsi tu geras ir copywriteris, marketingistas, SEO expertas, pardavimų vadybininkas, fotografas, video montuotojas, programuotojas ir dizaineris/iliustratorius viename. Kažkas seksis geriau, kiti dalykai net jei juos ir sugebi +– padaryti, rezultatų tiesiog neduos ir visgi teks samdytis tos srities specialistus. Visi pradžioje turi minčių, jog viską pasidarys tiesiog patys ir taip sutaupys, bet rezultatas praktiškai visada toks pats - finale išlaidos būna daug didesnės, nei planavo arba rezultatas daug prastesnis, nei įsivaizdavo.

Taipogi daugeliu atveju pardavimai eina tol, kol yra kišami pinigai į reklamą. Gerai, jei atradai tokią nišą, kurioje reklamos kaštai nesuvalgo viso pelno ir gali ją sukti unlimited, bet ir tai dažniausiai veikia tik ribotą laiką. Bet tą pačią akimirką, kai tik stabdai reklamą, iškarto pasibaigia ir visas srautas. Dropshipingas tokiame scenarijuje nelabai veikia.

Anksčiau irgi galvodavau, kad su savo skillsetu esu unikalioje pozicijoje, jog galiu kepti parduotuvę po parduotuvės, kol galiausiai kažkas "prilips". Tačiau bėgant metams visgi nuomonę pakeičiau, dėl kelių priežasčių:

- Į B2B prekybą, kuri gali užtikrinti normalų pajamų srautą, neturint fizinių lokacijų praktiškai neįsisuksi.  
- Žiūrint į fizinį pirkėją: atrasti unikalų produktą, kuris būtų išties lengvai parduodamas, bet dar nelabai turėtų alternatyvų lietuvoje - išties labai sudėtinga.  
- O visais kitais atejais, kai užsiimama produktų perpardavinėjimu - vyksta tiesiog race to the bottom, nes lietuviai labai jautrūs kainai ir turi labai mažai brand loyalty. Jei kažkur ras porą eurų pigiau, ten ir pirks, nesvarbu, kad dešimtis kartų iki tol pirko pas tave (tokie kainų palyginimo saitai, kaip [kainos.lt](https://kainos.lt/) ir [kaina24.lt](https://kaina24.lt/) labai tai skatina). O kai vyksta race to the bottom - įprastai laimi didieji, kurie yra pozicijoje išsimušti gerensę kainą arba gali sau leisti "sugerti" nuostolius, išsiparduodant seną stock'ą.

Dėlto pridėtinės vertės nekuriantis verslas "perku pigiau, parduodu brangiau" šiai dienai nebeatrodo patrauklus ir manęs nebedomina.

Manau, jog lengviausiai įsivažiuojama tik tais atvejais, kai tai jau yra established įmonė, turinti savo klientų ratą, kuri tik papildo savo esamus fizinius pardavimus su internetine prekyba. Sėkmingiausi projektai prie kurių dirbau, visi be išimties tokie ir buvo: ~15-20 metų senumo įmonės, pardavinėjančios "boring" produktus (santechnika, guoliai, lėkštės ir pan) su savo dideliais sandėliais ir parduotuvių tinklais ir kurios tik prieš kelis metus tik ir pradėjo rūpintis savo eshopais.

Tad ko gero visgi lengviau būtų pradėti ne iš tos pusės: pirma įkuri ir vystai gerą klasikinį verslą, kai gamini ir parduoti savo paties produktus ar paslaugas, o kai jis jau važiuoja, tik tuomet ir gali pradėti rimčiau vystyti ir eprekybą. O ne atvirkščiai.  
Na arba shortcutas, kai pirma tampi gerai žinomu žmogumi, o tada jau gali "influencinti" ir smarkiai išpushinti savo produktą ;) (Na bet iš esmės čia tas pats - jau turi susiformavusį pirkėjų ratą ir tik tada pasileidi prekybą)

O jei gamybos, paslaugų ar influencinimo kelias nedomina, tuomet geriau jau skirti daugiau dėmesio savo įgūdžiams gerinti, tiek profesine prasme, jog kiltų darbo valandos kaina, tiek ir finansinio išprūsimo atvžilgiu, jog nuo didėjančios algos sutaupomus pinigus pavyktų vis sėkmingiau investuoti. Tame matau daug daugiau šansų sėkmei.

---

