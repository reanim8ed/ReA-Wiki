---
description: 'Publikuota: 2015-10-11'
---

# 3 didieji telefonų baterijų mitai

![](../../../.gitbook/assets/battery_charge_section.png)

Nors kartais taip ir neatrodo, tačiau mobiliųjų telefonų baterijos tobulėja nuolat. Klaidingas įspūdis gali susidaryti dėlto, kad tarkime turėjote telefoną prieš 4 metus ir jis sugebėdavo išlaikyti visą pilną darbo dieną ir vakare jį jau reikėdavo pakrauti. Dabar nusiperkate naujausią brangų flagmaną ir deja situacija visiškai nepasikeitė – vis dar ta pati vieną dieną atlaikanti baterija. Tiesa yra ta, kad kartu su baterijomis, auga ir energijos poreikiai: telefonuose montuojami vis didesnio dydžio, bei didesnės raiškos ekranai, o didesnė rezoliucija reiškia daug didesnį pikselių, t.y. šviečiančių taškelių kiekį, kurių kiekvienam reikia energijos. Naujasis Sony telefonas Z5 Premium, turi 4K ekraną, kas reiškia, kad taškų kiekis tame ekrane yra 4 kartus didesnis, nei tarkime Nexus 5 telefone. Tas pats galioja ir vis galingesniems procesoriams. Pvz. naujasis iPhone 6s pagal spartos testų rezultatus, lenkia netgi naująjį [Macbook’ą](http://www.pcmag.com/article2/0,2817,2491838,00.asp) \(tiesa tai labiau demonstruoja, koks prastas yra naujasis Macbook’as, o ne atvirkščiai\).

Taigi, baterijoms visgi tobulėjant, kad ir ne taip pastebimai, kaip norėtųsi, keičiasi ir baterijų naudojimo taisyklės. Tas, kas buvo aktualu turint jūsų pirmąjį išmanųjį telefoną, greičiausiai nebekelia didelių problemų šiais laikais, nors dar daugybę žmonių vis dar tiki, kad šios problemos vis dar yra. Iš ten ir kyla mitai apie baterijas ir aš išskiriu 3 didžiausius, pagrindinius ir dažniausiai sutinkamus.

### Mitas \#1: pirmiausia turi pilnai iškrauti bateriją, prieš pajungiant telefoną krautis

Ankščiau baterijos buvo kur kas „kvailesnės“. Senosiomis technologijomis, kaip nikelio-metalo hidrido pagrindu pagamintos baterijos sugebėdavo „užmiršti“ savo pilnąją talpą ir dėlto kraunant telefoną, baterija būdavo įkraunama ne be pilnai. Girdėdavome rekomendacijas nusipirkus naują telefoną, bent jau patį pirmą kartą leisti pasiekti 0% ir pilnai išsikrovus išsijungti, o tik tada pajungti krauti. Tai vadinama baterijos kalibravimu. Taipogi dėlto būdavo rekomenduotina telefoną krauti kiek įmanoma mažiau kartų, nes kiekvienas krovimas trumpino baterijos gyvavimo trukmę.

Taip tikrai nebėra ir nebėra jau išties ilgą laiką. Šiandieninės baterijos gaminamos ličio jonų pagrindu ir šios savo krovimų kiekį skaičiuoja visai kitaip: krovimo ciklais. Vienas krovimo ciklas užbaigiamas tuomet, kai baterijos iškrovų suma būna lygi 100% tačiau nebūtinai per vieną kartą. Tad jei krautumėte telefoną kiekvieną kartą, kai jis išsikrauna 20%, tai tik po 5 krovimų tai skaitytųsi, kaip vienas užbaigtas krovimo ciklas. Žinoma, kaip bebūtų, ličio jonai nėra stebuklingi ir degradacija vis vien vyksta, tačiau šios baterijos praranda po dalelytę savo sugebėjimų po kiekvieno užbaigto krovimų ciklo, o ne po kiekvieno individualaus krovimo.

### Mitas \#2: telefono palikimas krautis per naktį gadina baterijos gyvavimo trukmę

Kaip ir su kalibravimu, senąsias baterijas taipogi būdavo galima „overcharginti“. Šį kartą taip nutikti galėdavo net ir pirmosioms ličio-jonų baterijoms. Palikus telefono bateriją krautis ilgam laikui, ji galėdavo imti smarkiai kaisti ir kai kuriais retais atvejais netgi užsidegti ar sprogti. Karštis yra priešas baterijoms ir prastina jų fizines savybes, todėl dažnai įšylančios baterijos ne tik, kad ima įsikrovinėti vis mažiau, tačiau daug greičiau gali ir išvis prarasti savybę kaupti energiją.

Tačiau kaip bebūtų – tai irgi yra senųjų dienų problemos. Sprogstančių baterijų labai retais atvejais vis dar pasitaiko, bet tai yra tiesiog individualus specifinis gamyklinis brokas, o ne bendroji savybė. Šiais laikais ne tik telefonai, tačiau ir pakrovėjai taipogi yra protingesni ir nekrauna baterijos non-stop. Kai įkrova pasiekia 100%, maitinimas yra išjungiamas ir baterija nebėra kraunama, ko pasekoje ji ir nekaista. Įkrovai palaipsniui krentant būna atliekami mikro įkrovimai, grąžinantys įkrova iki maximumo, tačiau tokie mikro įkrovimai yra kur kas mažiau pavojingi baterijai, dėl aukščiau aptartų krovimo ciklų.

### Mitas \#3: apps’ų uždarymas \(kill’inimas\)

Mes mėgstame galvoti apie savo išmaniuosius telefonus, kaip apie mažus kompiuterius ir dėlto dažnai elgiamės su jais taip, kaip pripratę daryti ant savo stacionarių ar nešiojamų kompiuterių. Niekam ne paslaptis, kad daugybę programų paleistų vienu metu, sulėtina kompiuterio darbą, o jei jos dar ir jungiasi į internetą – nemenkai apkrauna nešiojamojo kompiuterio bateriją ir dėlto jis atlaiko kur kas trumpiau, nei iš tiesų galėtų. Jei jau nėra šalia rozetės, esame kelionėje, tai stengiamės išjungti viską kas nereikalinga, ko šiuo metu nenaudojame, kad išspausti kiek įmanoma daugiau laiko. Tad nesunku pagalvoti, jog telefonui turėtų galioti lygiai tokie patys principai.

Ne. Telefonai veikia visai kitokiais principais, nei mūsų kompiuteriai ir dažnu aspektu tarp jų yra kur kas mažiau panašumų, nei, kad galėtų pasirodyti iš pirmo žvilgsnio. Kai telefone programa paliekama fone \(iš kompiuterijos mėgstama sakyti „nuleidžiama į apačią“\), ji tampa užšaldyta, nieko nebeatlieka, nebereikalauja procesoriaus darbo. Tad šių programų uždarymas tiesiog nė negalėtų niekuom padėti baterijai. Vienintelis dalykas, ką atlieka programos uždarymas \(nukill’inimas\) yra programos išvalymas iš operatyviosios atminties \(RAM\). Nors atrodytų, kad tai turėtų būti geras dalykas, tačiau taip nėra. Net priešingai: sekantį kartą paleidinėjant uždarytą programą, telefonas turės pilnai ją vėl užkrauti į atmintį, reikalaus daug daugiau procesoriaus pajėgumų, kurių kitu atveju jums visai nereikėtų, tad būtent šis programų užkrovimas, išjungimas sukuria daug didesnį stresą sistemoje ir daug greičiau sodina bateriją, nei tiesiog programos palikimas ramybėje. Jaudintis vartotojui dėl RAM atminties visiškai neverta, nes telefonų operatyviosios sistemos sukurtos taip, kad pritrūkus atminties naujai vartotojo paleistai programai, sistema atsilaisvina atminties tiek, kiek trūksta automatiškai, dažniausiai tiesiog uždarinėjant senąsias programas. Tad atlikdami programų uždarinėjimą patys, jūs iš principo atlikinėjate tą, ką jūsų telefonas daro automatiškai už jus. Jūs esate naudotojas, o visus kitus darbus, tuo pačiu ir sistemos valytoju yra jūsų telefonas ir neatiminėkite iš jo šių pareigų.

Užuot naudojus visokius automatinius task killer’ius, daug labiau rekomenduotina tiesiog apriboti foninę interneto prieigą toms programoms, kuriomis retai naudojatės. Įvairios programos periodiškai jungiasi į internetą, kad susinchronizuotų naujausią informaciją ir kurią galėtų atvaizduoti iškarto, kai sekantį kartą naudositės programa. Nuolatinis sinchronizavimas, duomenų siuntimas naudoja jūsų bateriją. Tad jei jums el. paštas yra išties svarbu, tai žinoma jį galima palikti, nes tikriausiai norėsite gauti pranešimą apie naują laišką iškarto, kai tik jį gausite, tačiau įvairios naujienų, podcastų programėlės, žaidimai, facebook notification’ai išties neturėtų daryti nuolatinius turinio atnaujinimus. Bendrasis mano patarimas yra išviso telefone turėti minimalų kiekį programų. Susirašykite tik tai, ką iš tiesų naudojate, nes iš savo patirties galiu pasakyti, kad tikriausiai daugiau nei 80% dabar jūsų telefone esančių programų, jūs nebuvote pasileidę per pastaruosius keletą mėnesių. Tad čia kyla klausimas ar iš tikro jų jums taip jau reikia?

Yra daug įvairių priežasčių, kodėl jūsų telefono baterija gali laikyti labai prastai:

-prastas ryšys – telefonai visada stengiasi užtikrinti kiek įmanoma geresnę ryšio kokybę, jog pokalbio metu, jūs galėtumėte aiškiai vienas kitą girdėti ir susišnekėti, tad jei esate vietovėje, kurioje ryšio stiprumas yra mažas ar esate įlindęs į kokį rūsį, telefonas atiduoda daug daugiau pastangų gaudyti tą ryšį ir dėlto baterija nukenčia labai ženkliai;

-užstrigusi, blogai optimizuota programa – kai kurie programuotojai nenumato visų galimų scenarijų ir palieka programos logikoje spragų, pvz lokacijos nustatymas, kuris netikėtai užstringa ir automatiškai nebeišsijungia. Vadinasi tokia programa pasileidusi be sustojimo ima naudoti jūsų interneto ryšį ar GPS modulį, kas labai efektyviai menkina procentus prie baterijos indikatoriaus. Jei jaučiate, kad baterijos trukmė per kelias paskutines dienas labai ženkliai nukrito, reikėtų patikrinti telefone esančias baterijos statistikas, kuriose pateikiama, kurios programos daugiausiai naudoja energijos ir jeigu kuri nors programa sunaudoja neįprastai daug, reikėtų pasvarstyti apie jos pašalinimą.

-natūrali degradacija – nesvarbu ar bateriją naudojate aktyviai ar ne vis vien vyksta jos degradacija. Naudojami cheminiai elementai bėgant laikui praranda savo savybes, tad net ir ištraukus bateriją iš stalčiaus, kur ji pragulėjo 4 metus, ji gali veikti prastai, nors jos visai ir nenaudojote.

Tiesa apie mobiliųjų telefonų baterijas yra ta, kad numeris vienas, pats didžiausias baterijos priešas yra jūsų telefono ekranas. Apšviesti ekranui, ypač, kai jie pasidarė tokie dideli, reikia išties daug energijos, tad pagrindinis patarimas, jei norite, kad jūsų telefonas išlaikytų kiek įmanoma ilgiau yra susimažinti ekrano apšvietimo lygį. Išjunkite automatinį apšvietimo reguliavimą, nusistatykite kiek įmanoma mažesnę reikšmę, kurioje dar komfortabiliai viską įžiūrėtumėte ir tik kai būsite lauke, saulės atokaitoje ir sunkiai beįžiūrėsite raides ekrane, tik tuomet pasididinkite apšvietimo lygį. Taip, galbūt tai ne taip smagu, telefono ekranas nebeatrodo toks puikus tačiau kas jums svarbiau: ar gražus tačiau jau išsijungęs telefonas ar tas su kuriuo galite naudotis? Dėltos priežasties telefonų entuziastai mėgsta lyginti telefonų baterijas ne pagal tai, kiek jos valandų galėtų išlaikyti vienu įkrovimu, o būtent pagal tai, kiek laiko telefonas sugeba prabūti įjungtu ekranu \(Screen On Time\).

Jeigu visgi savo telefoną esate pripratę mūčyti labai dideliais mastais ir net nebesigauna vienu įkrovimu sulaukti dienos pabaigos, tuomet siūlyčiau vieną iš dviejų variantų: arba turėti telefoną su keičiamomis baterijomis ir visą laiką turėti vieną atsargoje, kas yra patogu, nes užima mažai vietos ir galima extra bateriją nešiotis tiesiog pvz striukės kišenėje, tačiau sukelia nepatogumų, nes keičiant baterijas tenka išjunginėti patį telefoną ir vėliau laukti kol jis įsijungs; arba antras variantas – nusipirkti vis labiau populiarėjančius powerbank’us, kurie nors ir yra mažiau patogūs, tačiau leidžia telefoną pakrauti net ne vieną kartą, galite pakrauti ne tik savo, bet ir draugų telefonus ir praktiškai būsite garantuoti, kad energijos tikrai niekada nepritrūksite.

