---
description: 'Publikuota: 2011-03-20'
---

# First night

![](../../.gitbook/assets/night_by_psiheya-450x428.jpg)

Pagaliau! I did it! I did it! \(\*šoka pergalės šokį\*\). Pagaliau aš ją apturėjau. Taip! Dabar jau galiu savimi didžiuotis. Po šitiek bandymų, po tiek nusivylimų dar šią vasarą ar net ir rudenį, po šiokios tokios savigraužos ir panašių dalykų, galų gale turėjau pirmąją naktį. Taip, galbūt ji praėjo nevisai sklandžiai ir vienoj vietoj tikrai labai stipriai apsikvailinau, bet tikiu, kad jokių pasėkmių tai neturės ir galėsiu tokiomis naktimis mėgautis dar ir dar :j  
O gi viskas prasidėjo, nuo pirmų dviejų pamėginimų, kai viskas buvo atliekama ypač atsargiai, tyrinėjant ir besimokant iš ekspertės. Na o po šių dviejų mokomųjų naktų – atėjo ir mano egzaminas. Po ilgai trukusių įžangų, galų gale buvau labai greit pratestuotas ir mano sugebėjimais buvo įsitikinta, skant leidimas duotas. Tada beliko sulaukti sekančios nakties ir wuolia!  
Dabar kai visos emocijos jau nuslydusios žemyn, nebeesu apimtas tokios didelės euforijos ir galiu pasverti visus už ir prieš – galiu drąsiai sakyti: man tai patiko. Tai suteikia prasmingumo jausmą,  pasirodo daug spalvingesnės emocijos ir dėlto gyvenimas pasidaro žymiai žymiai įdomesnis, nei iki tol. Aišku, nukankintas po tokios sekinančios nakties taip žvaliai ir pozityviai negalvoji, būni lyg apsinešęs, bei daug greičiau susinervinantis, nei įprastai. Tam yra vienas vienintelis vaistas – susiraitymas į kaldrą ir gera dozė miego.

Oki, baigsiu aš tampyt kokius tris žmones už nosių, nes puikiai žinau apie ką jie pagalvojo. Taigi, mielieji, aš tiesiog reiškiau emocijas, po pirmos oficialios savarankiško darbo nakties. Taip, taip, Tadas visgi susirado darbą ir iš jo nebepabėgo iškart po pirmos dienos, kaip praeitą kartą. Viskas čia gerai ir man tikrai patinka ^^ Va, taip vat.

O apie ką jūs pagalvojot? A?  
P.s. o miegoti troleibuse važiuojančiam iš ryto – tikrai savotiškai žavinga :j

